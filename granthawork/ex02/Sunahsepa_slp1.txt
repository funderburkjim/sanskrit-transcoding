Shunahshepa story (from Peter Scharf)
hariScandraH ha vEDasaH EkzvAkaH rAjA aputraH Asa. tasya ha Satam jAyAH baBUvuH. tAsu putram na leBe. tasya ha parvatanAradO gfhe UzatuH. saH ha nAradam papracCa.
yam nu imam putram icCanti ye vijAnanti ye ca na.
kim svit putreRa vindate tat me Acakzva nArada.1.
saH ekayA pfzwaH daSaBiH pratyuvAca.
fRam asmin saMnayati, amftatvam ca gacCati.
pitA putrasya jAtasya paSyet cet jIvataH muKam.1.
yAvantaH pfTivyAm BogAH yAvantaH jAtavedasi.
yAvantaH apsu prARinAm BUyAn putre pituH tataH.2.
SaSvat putreRa pitaraH, atyAyan bahulam tamaH.
AtmA hi jajYe AtmanaH, [saH] irAvatI atitAriRI.3.
kim nu malam kim ajinam kim u SmaSrURi kim tapaH.
putram brahmARaH icCaDvam saH vE lokaH avadAvadaH.4.
annam ha prARaH SaraRam ha vAsaH rUpam hiraRyam paSavaH vivAhAH.
saKA ha jAyA kfpaRam ha duhitA jyotiH ha putraH parame vioman.5.
patiH jAyAm praviSati garBaH BUtvA saH mAtaram.
tasyAm punar navaH BUtvA daSame MAsi jAyate.6.
tat jAyA jAyA Bavati yat asyAm jAyate punar.
ABUtiH ezA BUtiH BIjam etat niDIyate.7.
devAH ca etAm fzayaH ca tejaH samaBaran mahat.
devAH manuzyAn abruvan ezA vaH jananI punar.8.
na aputrasya lokaH asti iti tat sarve paSavaH viduH.
tasmAt putraH mAtaram svasAram ca aDirohati.9.
ezaH panTAH urugAyaH suSevaH yam putriRaH Akramante viSokAH.
tam paSyanti paSavaH vayAMsi ca tasmAt te mAtrA api miTunIBavanti.10.
iti ha asmE AKyAya
..EtareyabrAhmaRe 7.13..
aTa enam uvAca varuRam rAjAnam upaDAva putraH me jAyatAm tena tvA yajE iti.
taTA iti saH varuRam rAjAnam upasasAra putraH me jAyatAm tena tvA yajE iti.
taTA iti.
tasya putraH jajYe rohitaH nAma.
tam ha uvAca ajani vE te putraH. yajasva mA anena iti.
saH ha uvAca yadA vE paSuH nirdaSaH Bavati aTa saH meDyaH Bavati. nirdaSaH nu astu. aTa tvA yajE iti.
taTA iti.
saH ha nirdaSaH Asa.
tam ha uvAca nirdaSaH nu aBUt. yajasva mA anena iti.
saH ha uvAca yadA vE paSoH dantAH jAyante aTa saH meDyaH Bavati dantAH nu asya jAyantAm aTa tvA yajE iti.
taTA iti.
tasya ha dantAH jajYire.
tam ha uvAca ajYata vE asya dantAH yajasva mA anena iti.
saH ha uvAca yadA vE paSoH dantAH padyante aTa saH meDyaH Bavati. dantAH nu asya padyantAm aTa tvA yajE iti.
taTA iti. tasya ha dantAH pedire.
tam ha uvAca apatsata vE asya dantAH yajasva mA anena iti.
saH ha uvAca yadA vE paSoH dantAH punar jAyante aTa saH meDyaH Bavati. dantAH nu asya punar jAyantAm. aTa tvA yajE iti.
taTA iti.
tasya ha dantAH punar jajYire.
tam ha uvAca ajYata vE asya punar dantAH. yajasva mA anena iti.
saH ha uvAca yadA vE kzatriyaH sAMnAhukaH Bavati aTa saH meDyaH Bavati. saMnAham nu prApnotu. aTa tvA yajE iti.
taTA iti.
saH ha saMnAham prApat.
tam ha uvAca saMnAham nu prApnot. yajasva mA anena iti.
saH taTA iti uktvA putram AmantrayAm Asa. tata ayam vE mahyam tvAm adadAt. hanta tvayA aham imam yajE iti.
saH ha na iti uktvA DanuH AdAya araRyam upAtasTO. saH saMvatsaram araRye cacAra..7.14..
aTa ha EkzvAkam varuRaH jagrAha. tasya ha udaram jajYe. tat u ha rohitaH SuSrAva. saH araRyAt grAmam eyAya. tam indraH puruzarUpeRa paryetya uvAca
na anASrAntAya SrIH asti iti rohita SuSruma.
pApaH nfzat varaH janaH indraH it carataH saKA..
cara eva iti.
cara eva iti vE mA brAhmaRaH avocat iti ha dvitIyam saMvatsaram araRye cacAra. saH araRyAt grAmam eyAya. tam indraH puruzarUpeRa paryetya uvAca
puzpiRyO carataH jaNGe BUzRuH AtmA PalagrahiH.
Sere asya sarve pApmAnaH SrameRa prapaTe hatAH..
cara eva iti.
cara eva iti vE mA brAhmaRaH avocat iti ha tftIyam saMvatsaram araRye cacAra. saH araRyAt grAmam eyAya. tam indraH puruzarUpeRa paryetya uvAca
Aste BagaH AsInasya UrDvaH tizWati tizWataH.
Sete nipadyamAnasya carAti carataH BagaH..
cara eva iti.
cara eva iti vE mA brAhmaRaH avocat iti ha caturTam saMvatsaram araRye cacAra. saH araRyAt grAmam eyAya. tam indraH puruzarUpeRa paryetya uvAca
kaliH SayAnaH Bavati saMjihAnas tu dvAparaH.
uttizWan tretA Bavati kftam saMpadyate caran..
cara eva iti.
cara eva iti vE mA brAhmaRaH avocat iti ha paYcamam saMvatsaram araRye cacAra. saH araRyAt grAmam eyAya. tam indraH puruzarUpeRa paryetya uvAca
caran vE maDu vindati caran svAdum udumbaram.
sUryasya paSya SremARam yaH na tandrayate caran..
cara eva iti.
cara eva iti vE mA brAhmaRaH avocat iti ha zazWam saMvatsaram araRye cacAra. saH ajIgartam sOyavasim fzim aSanayA parItam araRye upeyAya.
tasya ha trayaH putrAH AsuH SunaH pucCaH SunaHSepaH SunolANgUlaH iti.
tam ha uvAca fze aham te Satam dadAmi. aham ezAm ekena AtmAnam nizkrIRE iti.
saH jyezWam putram nigfhRAnaH uvAca na nu imam iti.
na u eva imam iti kanizWam mAtA.
tO ha maDyame saMpAdayAm cakratuH SunaHSepe.
tasya ha Satam dattvA saH tam AdAya saH araRyAt grAmam eyAya.
saH pitaram etya uvAca tata hanta aham anena AtmAnam nizkrIRE iti.
saH varuRam rAjAnam upasasAra. anena tvA yajE iti.
taTA iti. BUyAn vE brAhmaRaH kzatriyAt iti varuRaH uvAca.
tasmE etam rAjasUyam yajYakratum provAca. tam etam aBizecanIye puruzam paSum AleBe..7.15..
tasya ha viSvAmitraH hotA AsIt jamadagniH aDvaruH vasizWaH brahmA ayAsyaH udgAtA. tasmE upAkftAya niyoktAram na vividuH.
saH ha uvAca ajIgartaH sOyavasiH mahyam aparam Satam datta aham enam niyokzyAmi iti.
tasmE aparam Satam daduH tam saH niniyoja.
tasmE upAkftAya niyuktAya AprItAya paryagnikftAya viSasitAram na vividuH.
saH ha uvAca ajIgartaH sOyavasiH mahyam aparam Satam datta aham enam viSasizyAmi iti.
tasmE aparam Satam daduH. saH asim niSAnaH EyAya.
aTa ha SunaHSepaH IkzAm cakre amAnuzam iva vE mA viSasizyanti hanta aham devatAH upaDAvAmi iti. saH prajapatim eva praTamam devatAnAm upasasAra
kasya nUnam katamasya amftAnAm ..fgvede 1.24.1..
iti etayA fcA.
tam prajApatiH uvAca agniH vE devanAm nedizWaH tam eva upaDAva iti. saH agnim upasasAra
agneH vayam praTamasya amftAnAm ..fgvede 1.24.2..
iti etayA fcA.
tam agniH uvAca savitA vE prasavAnAm ISe tam eva upaDAva iti. saH savitAram upasasAra
aBi tvA deva savitar ..fgvede 1.24.3-5..
iti etena tfcena.
tam savitA uvAca varuRAya vE rAjYe niyiktaH asi tam eva upaDAva iti. saH varuRam rAjAnam upasasAra ataH uttarABiH ekatriMSatA. ..fgvede 1.24.6-15..1.25.1-21..
tam varuRaH uvAca agniH vE devAnAm muKam suhfdayatamaH. tam nu stuhi aTa tvA utsrakzyAmaH iti. saH agnim tuzwAva ataH uttarABiH dvAviMSatyA. ..fgvede 1.26.1-10..1.27.1-12..
tam agniH uvAca viSvAn nu devAn stuhi aTa tvA utsrakzyAmaH iti. saH viSvAn devAn tuzwAva
namaH mahadByaH namaH arBukeByaH ..fgvede 1.27.13..
iti etayA fcA.
tam viSve devAH UcuH indraH vE devanAm ojizWaH balizWaH sahizWaH sattamaH pArayizRutamaH. tam nu stuhi aTa tvA utsrakzyAmaH iti. saH indram tuzwAva
yat cit hi satya somapA ..fgvede 1.29.1-7..
iti ca etena sUktena uttarasya ca paYcadaSaBiH. ..fgvede 1.30.1-15..
tasmE indraH stUyamAnaH prItaH manasA hiraRyaraTam dadO. tam etayA pratIyAya
SaSvat indraH iti. ..fgvede 1.30.16..
tam indraH uvAca aSvinO nu stuhi aTa tvA utsrakzyAmaH iti. saH aSvinO tuzwAva ataH uttareRa tfcena. ..fgvede 1.30.17-19..
tam aSvinO UcatuH uzasam nu stuhi aTa tvA utsrakzyAmaH iti. saH uzasam tuzwAva ataH uttareRa tfcena. ..fgvede 1.30.20-22..
tasya ha sma fci fci uktAyAm vi pASaH mumuce kanIyaH EkzvAkasya udaram Bavati. uttamasyAm eva fci uktAyAm vi pASaH mumuce agadaH EkzvAkaH Asa..7.16..
tam ftvijaH UcuH tvam eva naH asya ahnaH saMsTAm aDigacCa iti.
aTa ha etam SunaHSepaH aYjaHsavam dadarSa. tam etABiH catasfBiH aBisuzAva
yat cit hi tvam gfhe gfhe iti. ..fgvede 1.28.5-8..
aTa enam droRakalaSam aByavaninAya
ucCizwam camvoH Bara
iti etayA fcA. ..fgvede 1.28.9..
aTa ha asmin anvArabDe pUrvABiH catasfBiH sasvAhAkArABiH juhavAm cakAra. ..fgvede 1.28.1-4..
aTa enam avaBfTam aByavaninAya
tvam naH agne varuRasya vidvAn ..fgvede 4.1.4-5..
iti etAByAm.
aTa enam ataH UrDvam agnim AhavanIyam upasTApayAm cakAra
SunaH cit Sepam niditam sahasrAt iti. ..fgvede 5.2.7..
aTa ha SunaHSepaH viSvAmitrasya aNkam AsasAda. saH ha uvAca ajIgartaH sOyavasiH fze punaH me putram dehi iti.
na iti ha uvAca viSvAmitraH devAH vE imam mahyam arAsata iti.
saH ha devarAtaH vESvAmitraH Asa. tasya ete kApileyabABravAH.
saH ha uvAca ajIgartaH sOyavasiH
tvam vA ihi. vihvayAvahE iti.
saH ha uvAca ajIgartaH sOyavasiH
ANgirasaH janmanA asi AjIgartiH SrutaH kaviH.
fze pEtAmahAt tantoH mA apagAH punar ehi mAm.. iti.
saH ha uvAca SunaHSepaH
adarSuH tvA SAsahastam na yat SUdrezu alapsata.
gavAm trIRi SatAni tvam avfRITAH mat aNgiraH.. iti.
saH ha uvAca ajIgartaH sOyavasiH
tat vE mA tAta tapati pApam karma mayA kftam.
tat aham nihnuve tuByam pratiyantu SatA gavAm.. iti.
saH ha uvAca SunaHSepaH
yaH sakft pApakam kuryAt kuryAt enat tataH aparam.	[enas?]
na apAgAH SOdrAt nyAyAt asaMDeyam tvayA kftam.. iti.
asaMDeyam iti ha viSvAmitraH upapapAda. saH ha uvAca viSvAmitraH
BImaH eva sOyavasiH SAsena viSiSAsizuH.
asTAt mA etasya putraH BUH mama eva upehi putratAm.. iti.
saH ha uvAca SunaHSepaH
saH vE yaTA naH jYapayA rAjaputra taTA vada.	[ajYapayaH]
yaTA eva ANgirasaH san upeyAm tava putratAm.. iti.	[hiatus: eva ANgirasaH]
saH ha uvAca viSvAmitraH
jyezWaH me tvam putrARAm syAH tava SrezWA prajA syAt.
upeyAH dEvam me dAyam tena vE tvA upamantraye.. iti.
saH ha uvAca SunaHSepaH
saMjYAnAnezu vE brUyAt sOhArdyAya me SriyE.	[saMjAnAnezu vE brUyAt saH sOhArdyAya me SriyE.]
yaTA aham BaratafzaBa upeyAm tava putratAm.. iti.
aTa ha viSvAmitraH putrAn AmantrayAm Asa
maDucCandAH SfRotana fzaBaH reRuH azwakaH.
ye ke ca BrAtaraH sTa na asmE jyezWyAya kalpaDvam.. iti..7.17..
tasya ha viSvAmitrasya ekaSatam putrAH AsuH. paYcASat eva jyAyAMsaH maDucCandasaH paYcASat kanIyAMsaH. tat ye jyAyAMsaH na te kuSalam menire. tAn anuvyAjahAra antAn vaH prajA BakzIzwa iti. te ete anDrAH puRqrAH SabarAH pulindAH mUtibAH iti. udantyAH bahavaH vESvAmitrAH dasyUnAm BUyizWAH.
saH ha uvAca maDucCandAH paYcASatA sArDam
yat naH pitA saMjAnIte tasmin tizWAmahe vayam.
puraH tvA sarve kurmahe tvAm anvaYcaH vayam smasi.. iti.
aTa ha viSvAmitraH pratItaH putrAn tuzwAva
te vE putrAH paSumantaH vIravantaH BavizyaTa.
ye mAnam me anugfhRantaH vIravantam akarta mA..	[2pa ipf]
puraetrA vIravantaH devarAtena gATinAH.
sarve rADyAH sTa putrAH eza vaH sadvivAcanam..	[rADiyAH]
ezaH vaH kuSikAH vIraH devarAtaH tam anvita.
yuzmAn ca dAyam me upetA vidyAm yAm u ca vidmasi..	[yuzmAn ca dAyam ca upetA]
te samyaYcaH vESvAmitrAH sarve sAkam sarAtayaH.
devarAtAya tasTire DftyE SrezWyAya gATinAH..
aDIyata devarAtaH rikTayoH uBayoH fziH.
jahnUnAm ca ADipatye dEve vede ca gATinAm..
tat etet parafkSatagATam SOnaHSepam AKyAnam. tat hotA rAjYe aBiziktAya Acazwe. hiraRyakaSipO AsInaH Acazwe. hiraRyakaSipO AsInaH pratigfRAti. yaSaH vE hiraRyam. yaSasA eva enam tat samarDayati.
om iti fcaH pratigaraH evam taTA iti gATAyAH. om iti vE dEvam taTA iti mAnuzam. dEvena ca eva enam tat mAnuzeRa ca pApAt enasaH pramuYcati.
tasmAt yaH rAjA vijitI syAt api ayajamAnaH AKyApayeta eva etat SOnaHSepam AKyAnam. na ha asmin alpam cana enaH pariSizyate.
sahasram AKyAtre dadyAt Satam pratigaritre ete ca eva Asane. SvetaH ca aSvatarIraTaH hotuH.
putrakAmAH ha api AKyApayeran laBante ha putrAn laBante ha putrAn..7.18..
