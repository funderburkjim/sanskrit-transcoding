<html>
<head>
<title>Sunahsepa:deva</title>
<meta charset="UTF-8">
<style>

@font-face { 
 src: url('../granthafonts/siddhanta.ttf');
 font-family: devanagari;
}
.deva {
 color:teal;
 font-size:20px;
 font-weight: normal; 
 font-family: devanagari; 
}
   
</style>
</head>
<body>
<H2>Shunahshepa story (from Peter Scharf)</H2>
<span class='deva'>हरिश्चन्द्रः ह वैधसः ऐक्ष्वाकः राजा अपुत्रः आस। तस्य ह शतम् जायाः बभूवुः। तासु पुत्रम् न लेभे। तस्य ह पर्वतनारदौ गृहे ऊषतुः। सः ह नारदम् पप्रच्छ।</span><br/>
<span class='deva'>यम् नु इमम् पुत्रम् इच्छन्ति ये विजानन्ति ये च न।</span><br/>
<span class='deva'>किम् स्वित् पुत्रेण विन्दते तत् मे आचक्ष्व नारद।१।</span><br/>
<span class='deva'>सः एकया पृष्टः दशभिः प्रत्युवाच।</span><br/>
<span class='deva'>ऋणम् अस्मिन् संनयति, अमृतत्वम् च गच्छति।</span><br/>
<span class='deva'>पिता पुत्रस्य जातस्य पश्येत् चेत् जीवतः मुखम्।१।</span><br/>
<span class='deva'>यावन्तः पृथिव्याम् भोगाः यावन्तः जातवेदसि।</span><br/>
<span class='deva'>यावन्तः अप्सु प्राणिनाम् भूयान् पुत्रे पितुः ततः।२।</span><br/>
<span class='deva'>शश्वत् पुत्रेण पितरः, अत्यायन् बहुलम् तमः।</span><br/>
<span class='deva'>आत्मा हि जज्ञे आत्मनः, [सः] इरावती अतितारिणी।३।</span><br/>
<span class='deva'>किम् नु मलम् किम् अजिनम् किम् उ श्मश्रूणि किम् तपः।</span><br/>
<span class='deva'>पुत्रम् ब्रह्माणः इच्छध्वम् सः वै लोकः अवदावदः।४।</span><br/>
<span class='deva'>अन्नम् ह प्राणः शरणम् ह वासः रूपम् हिरण्यम् पशवः विवाहाः।</span><br/>
<span class='deva'>सखा ह जाया कृपणम् ह दुहिता ज्योतिः ह पुत्रः परमे विओमन्।५।</span><br/>
<span class='deva'>पतिः जायाम् प्रविशति गर्भः भूत्वा सः मातरम्।</span><br/>
<span class='deva'>तस्याम् पुनर् नवः भूत्वा दशमे ंआसि जायते।६।</span><br/>
<span class='deva'>तत् जाया जाया भवति यत् अस्याम् जायते पुनर्।</span><br/>
<span class='deva'>आभूतिः एषा भूतिः भीजम् एतत् निधीयते।७।</span><br/>
<span class='deva'>देवाः च एताम् ऋषयः च तेजः समभरन् महत्।</span><br/>
<span class='deva'>देवाः मनुष्यान् अब्रुवन् एषा वः जननी पुनर्।८।</span><br/>
<span class='deva'>न अपुत्रस्य लोकः अस्ति इति तत् सर्वे पशवः विदुः।</span><br/>
<span class='deva'>तस्मात् पुत्रः मातरम् स्वसारम् च अधिरोहति।९।</span><br/>
<span class='deva'>एषः पन्थाः उरुगायः सुशेवः यम् पुत्रिणः आक्रमन्ते विशोकाः।</span><br/>
<span class='deva'>तम् पश्यन्ति पशवः वयांसि च तस्मात् ते मात्रा अपि मिथुनीभवन्ति।१०।</span><br/>
<span class='deva'>इति ह अस्मै आख्याय</span><br/>
<span class='deva'>॥ऐतरेयब्राह्मणे ७।१३॥</span><br/>
<span class='deva'>अथ एनम् उवाच वरुणम् राजानम् उपधाव पुत्रः मे जायताम् तेन त्वा यजै इति।</span><br/>
<span class='deva'>तथा इति सः वरुणम् राजानम् उपससार पुत्रः मे जायताम् तेन त्वा यजै इति।</span><br/>
<span class='deva'>तथा इति।</span><br/>
<span class='deva'>तस्य पुत्रः जज्ञे रोहितः नाम।</span><br/>
<span class='deva'>तम् ह उवाच अजनि वै ते पुत्रः। यजस्व मा अनेन इति।</span><br/>
<span class='deva'>सः ह उवाच यदा वै पशुः निर्दशः भवति अथ सः मेध्यः भवति। निर्दशः नु अस्तु। अथ त्वा यजै इति।</span><br/>
<span class='deva'>तथा इति।</span><br/>
<span class='deva'>सः ह निर्दशः आस।</span><br/>
<span class='deva'>तम् ह उवाच निर्दशः नु अभूत्। यजस्व मा अनेन इति।</span><br/>
<span class='deva'>सः ह उवाच यदा वै पशोः दन्ताः जायन्ते अथ सः मेध्यः भवति दन्ताः नु अस्य जायन्ताम् अथ त्वा यजै इति।</span><br/>
<span class='deva'>तथा इति।</span><br/>
<span class='deva'>तस्य ह दन्ताः जज्ञिरे।</span><br/>
<span class='deva'>तम् ह उवाच अज्ञत वै अस्य दन्ताः यजस्व मा अनेन इति।</span><br/>
<span class='deva'>सः ह उवाच यदा वै पशोः दन्ताः पद्यन्ते अथ सः मेध्यः भवति। दन्ताः नु अस्य पद्यन्ताम् अथ त्वा यजै इति।</span><br/>
<span class='deva'>तथा इति। तस्य ह दन्ताः पेदिरे।</span><br/>
<span class='deva'>तम् ह उवाच अपत्सत वै अस्य दन्ताः यजस्व मा अनेन इति।</span><br/>
<span class='deva'>सः ह उवाच यदा वै पशोः दन्ताः पुनर् जायन्ते अथ सः मेध्यः भवति। दन्ताः नु अस्य पुनर् जायन्ताम्। अथ त्वा यजै इति।</span><br/>
<span class='deva'>तथा इति।</span><br/>
<span class='deva'>तस्य ह दन्ताः पुनर् जज्ञिरे।</span><br/>
<span class='deva'>तम् ह उवाच अज्ञत वै अस्य पुनर् दन्ताः। यजस्व मा अनेन इति।</span><br/>
<span class='deva'>सः ह उवाच यदा वै क्षत्रियः सांनाहुकः भवति अथ सः मेध्यः भवति। संनाहम् नु प्राप्नोतु। अथ त्वा यजै इति।</span><br/>
<span class='deva'>तथा इति।</span><br/>
<span class='deva'>सः ह संनाहम् प्रापत्।</span><br/>
<span class='deva'>तम् ह उवाच संनाहम् नु प्राप्नोत्। यजस्व मा अनेन इति।</span><br/>
<span class='deva'>सः तथा इति उक्त्वा पुत्रम् आमन्त्रयाम् आस। तत अयम् वै मह्यम् त्वाम् अददात्। हन्त त्वया अहम् इमम् यजै इति।</span><br/>
<span class='deva'>सः ह न इति उक्त्वा धनुः आदाय अरण्यम् उपातस्थौ। सः संवत्सरम् अरण्ये चचार॥७।१४॥</span><br/>
<span class='deva'>अथ ह ऐक्ष्वाकम् वरुणः जग्राह। तस्य ह उदरम् जज्ञे। तत् उ ह रोहितः शुश्राव। सः अरण्यात् ग्रामम् एयाय। तम् इन्द्रः पुरुषरूपेण पर्येत्य उवाच</span><br/>
<span class='deva'>न अनाश्रान्ताय श्रीः अस्ति इति रोहित शुश्रुम।</span><br/>
<span class='deva'>पापः नृषत् वरः जनः इन्द्रः इत् चरतः सखा॥</span><br/>
<span class='deva'>चर एव इति।</span><br/>
<span class='deva'>चर एव इति वै मा ब्राह्मणः अवोचत् इति ह द्वितीयम् संवत्सरम् अरण्ये चचार। सः अरण्यात् ग्रामम् एयाय। तम् इन्द्रः पुरुषरूपेण पर्येत्य उवाच</span><br/>
<span class='deva'>पुष्पिण्यौ चरतः जङ्घे भूष्णुः आत्मा फलग्रहिः।</span><br/>
<span class='deva'>शेरे अस्य सर्वे पाप्मानः श्रमेण प्रपथे हताः॥</span><br/>
<span class='deva'>चर एव इति।</span><br/>
<span class='deva'>चर एव इति वै मा ब्राह्मणः अवोचत् इति ह तृतीयम् संवत्सरम् अरण्ये चचार। सः अरण्यात् ग्रामम् एयाय। तम् इन्द्रः पुरुषरूपेण पर्येत्य उवाच</span><br/>
<span class='deva'>आस्ते भगः आसीनस्य ऊर्ध्वः तिष्ठति तिष्ठतः।</span><br/>
<span class='deva'>शेते निपद्यमानस्य चराति चरतः भगः॥</span><br/>
<span class='deva'>चर एव इति।</span><br/>
<span class='deva'>चर एव इति वै मा ब्राह्मणः अवोचत् इति ह चतुर्थम् संवत्सरम् अरण्ये चचार। सः अरण्यात् ग्रामम् एयाय। तम् इन्द्रः पुरुषरूपेण पर्येत्य उवाच</span><br/>
<span class='deva'>कलिः शयानः भवति संजिहानस् तु द्वापरः।</span><br/>
<span class='deva'>उत्तिष्ठन् त्रेता भवति कृतम् संपद्यते चरन्॥</span><br/>
<span class='deva'>चर एव इति।</span><br/>
<span class='deva'>चर एव इति वै मा ब्राह्मणः अवोचत् इति ह पञ्चमम् संवत्सरम् अरण्ये चचार। सः अरण्यात् ग्रामम् एयाय। तम् इन्द्रः पुरुषरूपेण पर्येत्य उवाच</span><br/>
<span class='deva'>चरन् वै मधु विन्दति चरन् स्वादुम् उदुम्बरम्।</span><br/>
<span class='deva'>सूर्यस्य पश्य श्रेमाणम् यः न तन्द्रयते चरन्॥</span><br/>
<span class='deva'>चर एव इति।</span><br/>
<span class='deva'>चर एव इति वै मा ब्राह्मणः अवोचत् इति ह षष्ठम् संवत्सरम् अरण्ये चचार। सः अजीगर्तम् सौयवसिम् ऋषिम् अशनया परीतम् अरण्ये उपेयाय।</span><br/>
<span class='deva'>तस्य ह त्रयः पुत्राः आसुः शुनः पुच्छः शुनःशेपः शुनोलाङ्गूलः इति।</span><br/>
<span class='deva'>तम् ह उवाच ऋषे अहम् ते शतम् ददामि। अहम् एषाम् एकेन आत्मानम् निष्क्रीणै इति।</span><br/>
<span class='deva'>सः ज्येष्ठम् पुत्रम् निगृह्णानः उवाच न नु इमम् इति।</span><br/>
<span class='deva'>न उ एव इमम् इति कनिष्ठम् माता।</span><br/>
<span class='deva'>तौ ह मध्यमे संपादयाम् चक्रतुः शुनःशेपे।</span><br/>
<span class='deva'>तस्य ह शतम् दत्त्वा सः तम् आदाय सः अरण्यात् ग्रामम् एयाय।</span><br/>
<span class='deva'>सः पितरम् एत्य उवाच तत हन्त अहम् अनेन आत्मानम् निष्क्रीणै इति।</span><br/>
<span class='deva'>सः वरुणम् राजानम् उपससार। अनेन त्वा यजै इति।</span><br/>
<span class='deva'>तथा इति। भूयान् वै ब्राह्मणः क्षत्रियात् इति वरुणः उवाच।</span><br/>
<span class='deva'>तस्मै एतम् राजसूयम् यज्ञक्रतुम् प्रोवाच। तम् एतम् अभिषेचनीये पुरुषम् पशुम् आलेभे॥७।१५॥</span><br/>
<span class='deva'>तस्य ह विश्वामित्रः होता आसीत् जमदग्निः अध्वरुः वसिष्ठः ब्रह्मा अयास्यः उद्गाता। तस्मै उपाकृताय नियोक्तारम् न विविदुः।</span><br/>
<span class='deva'>सः ह उवाच अजीगर्तः सौयवसिः मह्यम् अपरम् शतम् दत्त अहम् एनम् नियोक्ष्यामि इति।</span><br/>
<span class='deva'>तस्मै अपरम् शतम् ददुः तम् सः निनियोज।</span><br/>
<span class='deva'>तस्मै उपाकृताय नियुक्ताय आप्रीताय पर्यग्निकृताय विशसितारम् न विविदुः।</span><br/>
<span class='deva'>सः ह उवाच अजीगर्तः सौयवसिः मह्यम् अपरम् शतम् दत्त अहम् एनम् विशसिष्यामि इति।</span><br/>
<span class='deva'>तस्मै अपरम् शतम् ददुः। सः असिम् निशानः ऐयाय।</span><br/>
<span class='deva'>अथ ह शुनःशेपः ईक्षाम् चक्रे अमानुषम् इव वै मा विशसिष्यन्ति हन्त अहम् देवताः उपधावामि इति। सः प्रजपतिम् एव प्रथमम् देवतानाम् उपससार</span><br/>
<span class='deva'>कस्य नूनम् कतमस्य अमृतानाम् ॥ऋग्वेदे १।२४।१॥</span><br/>
<span class='deva'>इति एतया ऋचा।</span><br/>
<span class='deva'>तम् प्रजापतिः उवाच अग्निः वै देवनाम् नेदिष्ठः तम् एव उपधाव इति। सः अग्निम् उपससार</span><br/>
<span class='deva'>अग्नेः वयम् प्रथमस्य अमृतानाम् ॥ऋग्वेदे १।२४।२॥</span><br/>
<span class='deva'>इति एतया ऋचा।</span><br/>
<span class='deva'>तम् अग्निः उवाच सविता वै प्रसवानाम् ईशे तम् एव उपधाव इति। सः सवितारम् उपससार</span><br/>
<span class='deva'>अभि त्वा देव सवितर् ॥ऋग्वेदे १।२४।३-५॥</span><br/>
<span class='deva'>इति एतेन तृचेन।</span><br/>
<span class='deva'>तम् सविता उवाच वरुणाय वै राज्ञे नियिक्तः असि तम् एव उपधाव इति। सः वरुणम् राजानम् उपससार अतः उत्तराभिः एकत्रिंशता। ॥ऋग्वेदे १।२४।६-१५॥१।२५।१-२१॥</span><br/>
<span class='deva'>तम् वरुणः उवाच अग्निः वै देवानाम् मुखम् सुहृदयतमः। तम् नु स्तुहि अथ त्वा उत्स्रक्ष्यामः इति। सः अग्निम् तुष्टाव अतः उत्तराभिः द्वाविंशत्या। ॥ऋग्वेदे १।२६।१-१०॥१।२७।१-१२॥</span><br/>
<span class='deva'>तम् अग्निः उवाच विश्वान् नु देवान् स्तुहि अथ त्वा उत्स्रक्ष्यामः इति। सः विश्वान् देवान् तुष्टाव</span><br/>
<span class='deva'>नमः महद्भ्यः नमः अर्भुकेभ्यः ॥ऋग्वेदे १।२७।१३॥</span><br/>
<span class='deva'>इति एतया ऋचा।</span><br/>
<span class='deva'>तम् विश्वे देवाः ऊचुः इन्द्रः वै देवनाम् ओजिष्ठः बलिष्ठः सहिष्ठः सत्तमः पारयिष्णुतमः। तम् नु स्तुहि अथ त्वा उत्स्रक्ष्यामः इति। सः इन्द्रम् तुष्टाव</span><br/>
<span class='deva'>यत् चित् हि सत्य सोमपा ॥ऋग्वेदे १।२९।१-७॥</span><br/>
<span class='deva'>इति च एतेन सूक्तेन उत्तरस्य च पञ्चदशभिः। ॥ऋग्वेदे १।३०।१-१५॥</span><br/>
<span class='deva'>तस्मै इन्द्रः स्तूयमानः प्रीतः मनसा हिरण्यरथम् ददौ। तम् एतया प्रतीयाय</span><br/>
<span class='deva'>शश्वत् इन्द्रः इति। ॥ऋग्वेदे १।३०।१६॥</span><br/>
<span class='deva'>तम् इन्द्रः उवाच अश्विनौ नु स्तुहि अथ त्वा उत्स्रक्ष्यामः इति। सः अश्विनौ तुष्टाव अतः उत्तरेण तृचेन। ॥ऋग्वेदे १।३०।१७-१९॥</span><br/>
<span class='deva'>तम् अश्विनौ ऊचतुः उषसम् नु स्तुहि अथ त्वा उत्स्रक्ष्यामः इति। सः उषसम् तुष्टाव अतः उत्तरेण तृचेन। ॥ऋग्वेदे १।३०।२०-२२॥</span><br/>
<span class='deva'>तस्य ह स्म ऋचि ऋचि उक्तायाम् वि पाशः मुमुचे कनीयः ऐक्ष्वाकस्य उदरम् भवति। उत्तमस्याम् एव ऋचि उक्तायाम् वि पाशः मुमुचे अगदः ऐक्ष्वाकः आस॥७।१६॥</span><br/>
<span class='deva'>तम् ऋत्विजः ऊचुः त्वम् एव नः अस्य अह्नः संस्थाम् अधिगच्छ इति।</span><br/>
<span class='deva'>अथ ह एतम् शुनःशेपः अञ्जःसवम् ददर्श। तम् एताभिः चतसृभिः अभिसुषाव</span><br/>
<span class='deva'>यत् चित् हि त्वम् गृहे गृहे इति। ॥ऋग्वेदे १।२८।५-८॥</span><br/>
<span class='deva'>अथ एनम् द्रोणकलशम् अभ्यवनिनाय</span><br/>
<span class='deva'>उच्छिष्टम् चम्वोः भर</span><br/>
<span class='deva'>इति एतया ऋचा। ॥ऋग्वेदे १।२८।९॥</span><br/>
<span class='deva'>अथ ह अस्मिन् अन्वारब्धे पूर्वाभिः चतसृभिः सस्वाहाकाराभिः जुहवाम् चकार। ॥ऋग्वेदे १।२८।१-४॥</span><br/>
<span class='deva'>अथ एनम् अवभृथम् अभ्यवनिनाय</span><br/>
<span class='deva'>त्वम् नः अग्ने वरुणस्य विद्वान् ॥ऋग्वेदे ४।१।४-५॥</span><br/>
<span class='deva'>इति एताभ्याम्।</span><br/>
<span class='deva'>अथ एनम् अतः ऊर्ध्वम् अग्निम् आहवनीयम् उपस्थापयाम् चकार</span><br/>
<span class='deva'>शुनः चित् शेपम् निदितम् सहस्रात् इति। ॥ऋग्वेदे ५।२।७॥</span><br/>
<span class='deva'>अथ ह शुनःशेपः विश्वामित्रस्य अङ्कम् आससाद। सः ह उवाच अजीगर्तः सौयवसिः ऋषे पुनः मे पुत्रम् देहि इति।</span><br/>
<span class='deva'>न इति ह उवाच विश्वामित्रः देवाः वै इमम् मह्यम् अरासत इति।</span><br/>
<span class='deva'>सः ह देवरातः वैश्वामित्रः आस। तस्य एते कापिलेयबाभ्रवाः।</span><br/>
<span class='deva'>सः ह उवाच अजीगर्तः सौयवसिः</span><br/>
<span class='deva'>त्वम् वा इहि। विह्वयावहै इति।</span><br/>
<span class='deva'>सः ह उवाच अजीगर्तः सौयवसिः</span><br/>
<span class='deva'>आङ्गिरसः जन्मना असि आजीगर्तिः श्रुतः कविः।</span><br/>
<span class='deva'>ऋषे पैतामहात् तन्तोः मा अपगाः पुनर् एहि माम्॥ इति।</span><br/>
<span class='deva'>सः ह उवाच शुनःशेपः</span><br/>
<span class='deva'>अदर्शुः त्वा शासहस्तम् न यत् शूद्रेषु अलप्सत।</span><br/>
<span class='deva'>गवाम् त्रीणि शतानि त्वम् अवृणीथाः मत् अङ्गिरः॥ इति।</span><br/>
<span class='deva'>सः ह उवाच अजीगर्तः सौयवसिः</span><br/>
<span class='deva'>तत् वै मा तात तपति पापम् कर्म मया कृतम्।</span><br/>
<span class='deva'>तत् अहम् निह्नुवे तुभ्यम् प्रतियन्तु शता गवाम्॥ इति।</span><br/>
<span class='deva'>सः ह उवाच शुनःशेपः</span><br/>
<span class='deva'>यः सकृत् पापकम् कुर्यात् कुर्यात् एनत् ततः अपरम्।	[एनस्?]</span><br/>
<span class='deva'>न अपागाः शौद्रात् न्यायात् असंधेयम् त्वया कृतम्॥ इति।</span><br/>
<span class='deva'>असंधेयम् इति ह विश्वामित्रः उपपपाद। सः ह उवाच विश्वामित्रः</span><br/>
<span class='deva'>भीमः एव सौयवसिः शासेन विशिशासिषुः।</span><br/>
<span class='deva'>अस्थात् मा एतस्य पुत्रः भूः मम एव उपेहि पुत्रताम्॥ इति।</span><br/>
<span class='deva'>सः ह उवाच शुनःशेपः</span><br/>
<span class='deva'>सः वै यथा नः ज्ञपया राजपुत्र तथा वद।	[अज्ञपयः]</span><br/>
<span class='deva'>यथा एव आङ्गिरसः सन् उपेयाम् तव पुत्रताम्॥ इति।	[हिअतुस्: एव आङ्गिरसः]</span><br/>
<span class='deva'>सः ह उवाच विश्वामित्रः</span><br/>
<span class='deva'>ज्येष्ठः मे त्वम् पुत्राणाम् स्याः तव श्रेष्ठा प्रजा स्यात्।</span><br/>
<span class='deva'>उपेयाः दैवम् मे दायम् तेन वै त्वा उपमन्त्रये॥ इति।</span><br/>
<span class='deva'>सः ह उवाच शुनःशेपः</span><br/>
<span class='deva'>संज्ञानानेषु वै ब्रूयात् सौहार्द्याय मे श्रियै।	[संजानानेषु वै ब्रूयात् सः सौहार्द्याय मे श्रियै।]</span><br/>
<span class='deva'>यथा अहम् भरतऋषभ उपेयाम् तव पुत्रताम्॥ इति।</span><br/>
<span class='deva'>अथ ह विश्वामित्रः पुत्रान् आमन्त्रयाम् आस</span><br/>
<span class='deva'>मधुच्छन्दाः शृणोतन ऋषभः रेणुः अष्टकः।</span><br/>
<span class='deva'>ये के च भ्रातरः स्थ न अस्मै ज्येष्ठ्याय कल्पध्वम्॥ इति॥७।१७॥</span><br/>
<span class='deva'>तस्य ह विश्वामित्रस्य एकशतम् पुत्राः आसुः। पञ्चाशत् एव ज्यायांसः मधुच्छन्दसः पञ्चाशत् कनीयांसः। तत् ये ज्यायांसः न ते कुशलम् मेनिरे। तान् अनुव्याजहार अन्तान् वः प्रजा भक्षीष्ट इति। ते एते अन्ध्राः पुण्ड्राः शबराः पुलिन्दाः मूतिबाः इति। उदन्त्याः बहवः वैश्वामित्राः दस्यूनाम् भूयिष्ठाः।</span><br/>
<span class='deva'>सः ह उवाच मधुच्छन्दाः पञ्चाशता सार्धम्</span><br/>
<span class='deva'>यत् नः पिता संजानीते तस्मिन् तिष्ठामहे वयम्।</span><br/>
<span class='deva'>पुरः त्वा सर्वे कुर्महे त्वाम् अन्वञ्चः वयम् स्मसि॥ इति।</span><br/>
<span class='deva'>अथ ह विश्वामित्रः प्रतीतः पुत्रान् तुष्टाव</span><br/>
<span class='deva'>ते वै पुत्राः पशुमन्तः वीरवन्तः भविष्यथ।</span><br/>
<span class='deva'>ये मानम् मे अनुगृह्णन्तः वीरवन्तम् अकर्त मा॥	[२प इपृ]</span><br/>
<span class='deva'>पुरएत्रा वीरवन्तः देवरातेन गाथिनाः।</span><br/>
<span class='deva'>सर्वे राध्याः स्थ पुत्राः एष वः सद्विवाचनम्॥	[राधियाः]</span><br/>
<span class='deva'>एषः वः कुशिकाः वीरः देवरातः तम् अन्वित।</span><br/>
<span class='deva'>युष्मान् च दायम् मे उपेता विद्याम् याम् उ च विद्मसि॥	[युष्मान् च दायम् च उपेता]</span><br/>
<span class='deva'>ते सम्यञ्चः वैश्वामित्राः सर्वे साकम् सरातयः।</span><br/>
<span class='deva'>देवराताय तस्थिरे धृत्यै श्रेष्ठ्याय गाथिनाः॥</span><br/>
<span class='deva'>अधीयत देवरातः रिक्थयोः उभयोः ऋषिः।</span><br/>
<span class='deva'>जह्नूनाम् च आधिपत्ये दैवे वेदे च गाथिनाम्॥</span><br/>
<span class='deva'>तत् एतेत् परऋक्शतगाथम् शौनःशेपम् आख्यानम्। तत् होता राज्ञे अभिषिक्ताय आचष्टे। हिरण्यकशिपौ आसीनः आचष्टे। हिरण्यकशिपौ आसीनः प्रतिगृणाति। यशः वै हिरण्यम्। यशसा एव एनम् तत् समर्धयति।</span><br/>
<span class='deva'>ओम् इति ऋचः प्रतिगरः एवम् तथा इति गाथायाः। ओम् इति वै दैवम् तथा इति मानुषम्। दैवेन च एव एनम् तत् मानुषेण च पापात् एनसः प्रमुञ्चति।</span><br/>
<span class='deva'>तस्मात् यः राजा विजिती स्यात् अपि अयजमानः आख्यापयेत एव एतत् शौनःशेपम् आख्यानम्। न ह अस्मिन् अल्पम् चन एनः परिशिष्यते।</span><br/>
<span class='deva'>सहस्रम् आख्यात्रे दद्यात् शतम् प्रतिगरित्रे एते च एव आसने। श्वेतः च अश्वतरीरथः होतुः।</span><br/>
<span class='deva'>पुत्रकामाः ह अपि आख्यापयेरन् लभन्ते ह पुत्रान् लभन्ते ह पुत्रान्॥७।१८॥</span><br/>
</body>
</html>
