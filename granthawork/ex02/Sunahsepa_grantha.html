<html>
<head>
<title>Sunahsepa:grantha</title>
<meta charset="UTF-8">
<style>

@font-face { 
 src: url('../granthafonts/e-Grantamil.ttf');
 font-family: grantamil;
/*https://web.archive.org/web/20070506074247/http://www.uni-hamburg.de/Wiss/FB/10/IndienS/Kniprath/INDOLIPI/Indolipi.htm
*/
}
.grantha {
 color:teal;
 font-size:20px;
 font-weight: normal; 
 font-family: grantamil;
}
   
</style>
</head>
<body>
<H2>Shunahshepa story (from Peter Scharf)</H2>
<span class='grantha'>হরিশ্চন্দ্রঃ হ ৱৈধসঃ ঐক্ষ্ৱাকঃ রাজা অপুত্রঃ আস৤ তস্য হ শতম্ জাযাঃ বভূৱুঃ৤ তাসু পুত্রম্ ন লেভে৤ তস্য হ পর্ৱতনারদৌ গৃহে ঊষতুঃ৤ সঃ হ নারদম্ পপ্রচ্ছ৤</span><br/>
<span class='grantha'>যম্ নু ইমম্ পুত্রম্ ইচ্ছন্তি যে ৱিজানন্তি যে চ ন৤</span><br/>
<span class='grantha'>কিম্ স্ৱিত্ পুত্রেণ ৱিন্দতে তত্ মে আচক্ষ্ৱ নারদ৤১৤</span><br/>
<span class='grantha'>সঃ একযা পৃষ্টঃ দশভিঃ প্রত্যুৱাচ৤</span><br/>
<span class='grantha'>ঋণম্ অস্মিন্ সংনযতি, অমৃতত্ৱম্ চ গচ্ছতি৤</span><br/>
<span class='grantha'>পিতা পুত্রস্য জাতস্য পশ্যেত্ চেত্ জীৱতঃ মুখম্৤১৤</span><br/>
<span class='grantha'>যাৱন্তঃ পৃথিৱ্যাম্ ভোগাঃ যাৱন্তঃ জাতৱেদসি৤</span><br/>
<span class='grantha'>যাৱন্তঃ অপ্সু প্রাণিনাম্ ভূযান্ পুত্রে পিতুঃ ততঃ৤২৤</span><br/>
<span class='grantha'>শশ্ৱত্ পুত্রেণ পিতরঃ, অত্যাযন্ বহুলম্ তমঃ৤</span><br/>
<span class='grantha'>আত্মা হি জজ্ঞে আত্মনঃ, [সঃ] ইরাৱতী অতিতারিণী৤৩৤</span><br/>
<span class='grantha'>কিম্ নু মলম্ কিম্ অজিনম্ কিম্ উ শ্মশ্রূণি কিম্ তপঃ৤</span><br/>
<span class='grantha'>পুত্রম্ ব্রহ্মাণঃ ইচ্ছধ্ৱম্ সঃ ৱৈ লোকঃ অৱদাৱদঃ৤৪৤</span><br/>
<span class='grantha'>অন্নম্ হ প্রাণঃ শরণম্ হ ৱাসঃ রূপম্ হিরণ্যম্ পশৱঃ ৱিৱাহাঃ৤</span><br/>
<span class='grantha'>সখা হ জাযা কৃপণম্ হ দুহিতা জ্যোতিঃ হ পুত্রঃ পরমে ৱিওমন্৤৫৤</span><br/>
<span class='grantha'>পতিঃ জাযাম্ প্রৱিশতি গর্ভঃ ভূত্ৱা সঃ মাতরম্৤</span><br/>
<span class='grantha'>তস্যাম্ পুনর্ নৱঃ ভূত্ৱা দশমে ংআসি জাযতে৤৬৤</span><br/>
<span class='grantha'>তত্ জাযা জাযা ভৱতি যত্ অস্যাম্ জাযতে পুনর্৤</span><br/>
<span class='grantha'>আভূতিঃ এষা ভূতিঃ ভীজম্ এতত্ নিধীযতে৤৭৤</span><br/>
<span class='grantha'>দেৱাঃ চ এতাম্ ঋষযঃ চ তেজঃ সমভরন্ মহত্৤</span><br/>
<span class='grantha'>দেৱাঃ মনুষ্যান্ অব্রুৱন্ এষা ৱঃ জননী পুনর্৤৮৤</span><br/>
<span class='grantha'>ন অপুত্রস্য লোকঃ অস্তি ইতি তত্ সর্ৱে পশৱঃ ৱিদুঃ৤</span><br/>
<span class='grantha'>তস্মাত্ পুত্রঃ মাতরম্ স্ৱসারম্ চ অধিরোহতি৤৯৤</span><br/>
<span class='grantha'>এষঃ পন্থাঃ উরুগাযঃ সুশেৱঃ যম্ পুত্রিণঃ আক্রমন্তে ৱিশোকাঃ৤</span><br/>
<span class='grantha'>তম্ পশ্যন্তি পশৱঃ ৱযাংসি চ তস্মাত্ তে মাত্রা অপি মিথুনীভৱন্তি৤১০৤</span><br/>
<span class='grantha'>ইতি হ অস্মৈ আখ্যায</span><br/>
<span class='grantha'>৥ঐতরেযব্রাহ্মণে ৭৤১৩৥</span><br/>
<span class='grantha'>অথ এনম্ উৱাচ ৱরুণম্ রাজানম্ উপধাৱ পুত্রঃ মে জাযতাম্ তেন ত্ৱা যজৈ ইতি৤</span><br/>
<span class='grantha'>তথা ইতি সঃ ৱরুণম্ রাজানম্ উপসসার পুত্রঃ মে জাযতাম্ তেন ত্ৱা যজৈ ইতি৤</span><br/>
<span class='grantha'>তথা ইতি৤</span><br/>
<span class='grantha'>তস্য পুত্রঃ জজ্ঞে রোহিতঃ নাম৤</span><br/>
<span class='grantha'>তম্ হ উৱাচ অজনি ৱৈ তে পুত্রঃ৤ যজস্ৱ মা অনেন ইতি৤</span><br/>
<span class='grantha'>সঃ হ উৱাচ যদা ৱৈ পশুঃ নির্দশঃ ভৱতি অথ সঃ মেধ্যঃ ভৱতি৤ নির্দশঃ নু অস্তু৤ অথ ত্ৱা যজৈ ইতি৤</span><br/>
<span class='grantha'>তথা ইতি৤</span><br/>
<span class='grantha'>সঃ হ নির্দশঃ আস৤</span><br/>
<span class='grantha'>তম্ হ উৱাচ নির্দশঃ নু অভূত্৤ যজস্ৱ মা অনেন ইতি৤</span><br/>
<span class='grantha'>সঃ হ উৱাচ যদা ৱৈ পশোঃ দন্তাঃ জাযন্তে অথ সঃ মেধ্যঃ ভৱতি দন্তাঃ নু অস্য জাযন্তাম্ অথ ত্ৱা যজৈ ইতি৤</span><br/>
<span class='grantha'>তথা ইতি৤</span><br/>
<span class='grantha'>তস্য হ দন্তাঃ জজ্ঞিরে৤</span><br/>
<span class='grantha'>তম্ হ উৱাচ অজ্ঞত ৱৈ অস্য দন্তাঃ যজস্ৱ মা অনেন ইতি৤</span><br/>
<span class='grantha'>সঃ হ উৱাচ যদা ৱৈ পশোঃ দন্তাঃ পদ্যন্তে অথ সঃ মেধ্যঃ ভৱতি৤ দন্তাঃ নু অস্য পদ্যন্তাম্ অথ ত্ৱা যজৈ ইতি৤</span><br/>
<span class='grantha'>তথা ইতি৤ তস্য হ দন্তাঃ পেদিরে৤</span><br/>
<span class='grantha'>তম্ হ উৱাচ অপত্সত ৱৈ অস্য দন্তাঃ যজস্ৱ মা অনেন ইতি৤</span><br/>
<span class='grantha'>সঃ হ উৱাচ যদা ৱৈ পশোঃ দন্তাঃ পুনর্ জাযন্তে অথ সঃ মেধ্যঃ ভৱতি৤ দন্তাঃ নু অস্য পুনর্ জাযন্তাম্৤ অথ ত্ৱা যজৈ ইতি৤</span><br/>
<span class='grantha'>তথা ইতি৤</span><br/>
<span class='grantha'>তস্য হ দন্তাঃ পুনর্ জজ্ঞিরে৤</span><br/>
<span class='grantha'>তম্ হ উৱাচ অজ্ঞত ৱৈ অস্য পুনর্ দন্তাঃ৤ যজস্ৱ মা অনেন ইতি৤</span><br/>
<span class='grantha'>সঃ হ উৱাচ যদা ৱৈ ক্ষত্রিযঃ সাংনাহুকঃ ভৱতি অথ সঃ মেধ্যঃ ভৱতি৤ সংনাহম্ নু প্রাপ্নোতু৤ অথ ত্ৱা যজৈ ইতি৤</span><br/>
<span class='grantha'>তথা ইতি৤</span><br/>
<span class='grantha'>সঃ হ সংনাহম্ প্রাপত্৤</span><br/>
<span class='grantha'>তম্ হ উৱাচ সংনাহম্ নু প্রাপ্নোত্৤ যজস্ৱ মা অনেন ইতি৤</span><br/>
<span class='grantha'>সঃ তথা ইতি উক্ত্ৱা পুত্রম্ আমন্ত্রযাম্ আস৤ তত অযম্ ৱৈ মহ্যম্ ত্ৱাম্ অদদাত্৤ হন্ত ত্ৱযা অহম্ ইমম্ যজৈ ইতি৤</span><br/>
<span class='grantha'>সঃ হ ন ইতি উক্ত্ৱা ধনুঃ আদায অরণ্যম্ উপাতস্থৌ৤ সঃ সংৱত্সরম্ অরণ্যে চচার৥৭৤১৪৥</span><br/>
<span class='grantha'>অথ হ ঐক্ষ্ৱাকম্ ৱরুণঃ জগ্রাহ৤ তস্য হ উদরম্ জজ্ঞে৤ তত্ উ হ রোহিতঃ শুশ্রাৱ৤ সঃ অরণ্যাত্ গ্রামম্ এযায৤ তম্ ইন্দ্রঃ পুরুষরূপেণ পর্যেত্য উৱাচ</span><br/>
<span class='grantha'>ন অনাশ্রান্তায শ্রীঃ অস্তি ইতি রোহিত শুশ্রুম৤</span><br/>
<span class='grantha'>পাপঃ নৃষত্ ৱরঃ জনঃ ইন্দ্রঃ ইত্ চরতঃ সখা৥</span><br/>
<span class='grantha'>চর এৱ ইতি৤</span><br/>
<span class='grantha'>চর এৱ ইতি ৱৈ মা ব্রাহ্মণঃ অৱোচত্ ইতি হ দ্ৱিতীযম্ সংৱত্সরম্ অরণ্যে চচার৤ সঃ অরণ্যাত্ গ্রামম্ এযায৤ তম্ ইন্দ্রঃ পুরুষরূপেণ পর্যেত্য উৱাচ</span><br/>
<span class='grantha'>পুষ্পিণ্যৌ চরতঃ জঙ্ঘে ভূষ্ণুঃ আত্মা ফলগ্রহিঃ৤</span><br/>
<span class='grantha'>শেরে অস্য সর্ৱে পাপ্মানঃ শ্রমেণ প্রপথে হতাঃ৥</span><br/>
<span class='grantha'>চর এৱ ইতি৤</span><br/>
<span class='grantha'>চর এৱ ইতি ৱৈ মা ব্রাহ্মণঃ অৱোচত্ ইতি হ তৃতীযম্ সংৱত্সরম্ অরণ্যে চচার৤ সঃ অরণ্যাত্ গ্রামম্ এযায৤ তম্ ইন্দ্রঃ পুরুষরূপেণ পর্যেত্য উৱাচ</span><br/>
<span class='grantha'>আস্তে ভগঃ আসীনস্য ঊর্ধ্ৱঃ তিষ্ঠতি তিষ্ঠতঃ৤</span><br/>
<span class='grantha'>শেতে নিপদ্যমানস্য চরাতি চরতঃ ভগঃ৥</span><br/>
<span class='grantha'>চর এৱ ইতি৤</span><br/>
<span class='grantha'>চর এৱ ইতি ৱৈ মা ব্রাহ্মণঃ অৱোচত্ ইতি হ চতুর্থম্ সংৱত্সরম্ অরণ্যে চচার৤ সঃ অরণ্যাত্ গ্রামম্ এযায৤ তম্ ইন্দ্রঃ পুরুষরূপেণ পর্যেত্য উৱাচ</span><br/>
<span class='grantha'>কলিঃ শযানঃ ভৱতি সংজিহানস্ তু দ্ৱাপরঃ৤</span><br/>
<span class='grantha'>উত্তিষ্ঠন্ ত্রেতা ভৱতি কৃতম্ সংপদ্যতে চরন্৥</span><br/>
<span class='grantha'>চর এৱ ইতি৤</span><br/>
<span class='grantha'>চর এৱ ইতি ৱৈ মা ব্রাহ্মণঃ অৱোচত্ ইতি হ পঞ্চমম্ সংৱত্সরম্ অরণ্যে চচার৤ সঃ অরণ্যাত্ গ্রামম্ এযায৤ তম্ ইন্দ্রঃ পুরুষরূপেণ পর্যেত্য উৱাচ</span><br/>
<span class='grantha'>চরন্ ৱৈ মধু ৱিন্দতি চরন্ স্ৱাদুম্ উদুম্বরম্৤</span><br/>
<span class='grantha'>সূর্যস্য পশ্য শ্রেমাণম্ যঃ ন তন্দ্রযতে চরন্৥</span><br/>
<span class='grantha'>চর এৱ ইতি৤</span><br/>
<span class='grantha'>চর এৱ ইতি ৱৈ মা ব্রাহ্মণঃ অৱোচত্ ইতি হ ষষ্ঠম্ সংৱত্সরম্ অরণ্যে চচার৤ সঃ অজীগর্তম্ সৌযৱসিম্ ঋষিম্ অশনযা পরীতম্ অরণ্যে উপেযায৤</span><br/>
<span class='grantha'>তস্য হ ত্রযঃ পুত্রাঃ আসুঃ শুনঃ পুচ্ছঃ শুনঃশেপঃ শুনোলাঙ্গূলঃ ইতি৤</span><br/>
<span class='grantha'>তম্ হ উৱাচ ঋষে অহম্ তে শতম্ দদামি৤ অহম্ এষাম্ একেন আত্মানম্ নিষ্ক্রীণৈ ইতি৤</span><br/>
<span class='grantha'>সঃ জ্যেষ্ঠম্ পুত্রম্ নিগৃহ্ণানঃ উৱাচ ন নু ইমম্ ইতি৤</span><br/>
<span class='grantha'>ন উ এৱ ইমম্ ইতি কনিষ্ঠম্ মাতা৤</span><br/>
<span class='grantha'>তৌ হ মধ্যমে সংপাদযাম্ চক্রতুঃ শুনঃশেপে৤</span><br/>
<span class='grantha'>তস্য হ শতম্ দত্ত্ৱা সঃ তম্ আদায সঃ অরণ্যাত্ গ্রামম্ এযায৤</span><br/>
<span class='grantha'>সঃ পিতরম্ এত্য উৱাচ তত হন্ত অহম্ অনেন আত্মানম্ নিষ্ক্রীণৈ ইতি৤</span><br/>
<span class='grantha'>সঃ ৱরুণম্ রাজানম্ উপসসার৤ অনেন ত্ৱা যজৈ ইতি৤</span><br/>
<span class='grantha'>তথা ইতি৤ ভূযান্ ৱৈ ব্রাহ্মণঃ ক্ষত্রিযাত্ ইতি ৱরুণঃ উৱাচ৤</span><br/>
<span class='grantha'>তস্মৈ এতম্ রাজসূযম্ যজ্ঞক্রতুম্ প্রোৱাচ৤ তম্ এতম্ অভিষেচনীযে পুরুষম্ পশুম্ আলেভে৥৭৤১৫৥</span><br/>
<span class='grantha'>তস্য হ ৱিশ্ৱামিত্রঃ হোতা আসীত্ জমদগ্নিঃ অধ্ৱরুঃ ৱসিষ্ঠঃ ব্রহ্মা অযাস্যঃ উদ্গাতা৤ তস্মৈ উপাকৃতায নিযোক্তারম্ ন ৱিৱিদুঃ৤</span><br/>
<span class='grantha'>সঃ হ উৱাচ অজীগর্তঃ সৌযৱসিঃ মহ্যম্ অপরম্ শতম্ দত্ত অহম্ এনম্ নিযোক্ষ্যামি ইতি৤</span><br/>
<span class='grantha'>তস্মৈ অপরম্ শতম্ দদুঃ তম্ সঃ নিনিযোজ৤</span><br/>
<span class='grantha'>তস্মৈ উপাকৃতায নিযুক্তায আপ্রীতায পর্যগ্নিকৃতায ৱিশসিতারম্ ন ৱিৱিদুঃ৤</span><br/>
<span class='grantha'>সঃ হ উৱাচ অজীগর্তঃ সৌযৱসিঃ মহ্যম্ অপরম্ শতম্ দত্ত অহম্ এনম্ ৱিশসিষ্যামি ইতি৤</span><br/>
<span class='grantha'>তস্মৈ অপরম্ শতম্ দদুঃ৤ সঃ অসিম্ নিশানঃ ঐযায৤</span><br/>
<span class='grantha'>অথ হ শুনঃশেপঃ ঈক্ষাম্ চক্রে অমানুষম্ ইৱ ৱৈ মা ৱিশসিষ্যন্তি হন্ত অহম্ দেৱতাঃ উপধাৱামি ইতি৤ সঃ প্রজপতিম্ এৱ প্রথমম্ দেৱতানাম্ উপসসার</span><br/>
<span class='grantha'>কস্য নূনম্ কতমস্য অমৃতানাম্ ৥ঋগ্ৱেদে ১৤২৪৤১৥</span><br/>
<span class='grantha'>ইতি এতযা ঋচা৤</span><br/>
<span class='grantha'>তম্ প্রজাপতিঃ উৱাচ অগ্নিঃ ৱৈ দেৱনাম্ নেদিষ্ঠঃ তম্ এৱ উপধাৱ ইতি৤ সঃ অগ্নিম্ উপসসার</span><br/>
<span class='grantha'>অগ্নেঃ ৱযম্ প্রথমস্য অমৃতানাম্ ৥ঋগ্ৱেদে ১৤২৪৤২৥</span><br/>
<span class='grantha'>ইতি এতযা ঋচা৤</span><br/>
<span class='grantha'>তম্ অগ্নিঃ উৱাচ সৱিতা ৱৈ প্রসৱানাম্ ঈশে তম্ এৱ উপধাৱ ইতি৤ সঃ সৱিতারম্ উপসসার</span><br/>
<span class='grantha'>অভি ত্ৱা দেৱ সৱিতর্ ৥ঋগ্ৱেদে ১৤২৪৤৩-৫৥</span><br/>
<span class='grantha'>ইতি এতেন তৃচেন৤</span><br/>
<span class='grantha'>তম্ সৱিতা উৱাচ ৱরুণায ৱৈ রাজ্ঞে নিযিক্তঃ অসি তম্ এৱ উপধাৱ ইতি৤ সঃ ৱরুণম্ রাজানম্ উপসসার অতঃ উত্তরাভিঃ একত্রিংশতা৤ ৥ঋগ্ৱেদে ১৤২৪৤৬-১৫৥১৤২৫৤১-২১৥</span><br/>
<span class='grantha'>তম্ ৱরুণঃ উৱাচ অগ্নিঃ ৱৈ দেৱানাম্ মুখম্ সুহৃদযতমঃ৤ তম্ নু স্তুহি অথ ত্ৱা উত্স্রক্ষ্যামঃ ইতি৤ সঃ অগ্নিম্ তুষ্টাৱ অতঃ উত্তরাভিঃ দ্ৱাৱিংশত্যা৤ ৥ঋগ্ৱেদে ১৤২৬৤১-১০৥১৤২৭৤১-১২৥</span><br/>
<span class='grantha'>তম্ অগ্নিঃ উৱাচ ৱিশ্ৱান্ নু দেৱান্ স্তুহি অথ ত্ৱা উত্স্রক্ষ্যামঃ ইতি৤ সঃ ৱিশ্ৱান্ দেৱান্ তুষ্টাৱ</span><br/>
<span class='grantha'>নমঃ মহদ্ভ্যঃ নমঃ অর্ভুকেভ্যঃ ৥ঋগ্ৱেদে ১৤২৭৤১৩৥</span><br/>
<span class='grantha'>ইতি এতযা ঋচা৤</span><br/>
<span class='grantha'>তম্ ৱিশ্ৱে দেৱাঃ ঊচুঃ ইন্দ্রঃ ৱৈ দেৱনাম্ ওজিষ্ঠঃ বলিষ্ঠঃ সহিষ্ঠঃ সত্তমঃ পারযিষ্ণুতমঃ৤ তম্ নু স্তুহি অথ ত্ৱা উত্স্রক্ষ্যামঃ ইতি৤ সঃ ইন্দ্রম্ তুষ্টাৱ</span><br/>
<span class='grantha'>যত্ চিত্ হি সত্য সোমপা ৥ঋগ্ৱেদে ১৤২৯৤১-৭৥</span><br/>
<span class='grantha'>ইতি চ এতেন সূক্তেন উত্তরস্য চ পঞ্চদশভিঃ৤ ৥ঋগ্ৱেদে ১৤৩০৤১-১৫৥</span><br/>
<span class='grantha'>তস্মৈ ইন্দ্রঃ স্তূযমানঃ প্রীতঃ মনসা হিরণ্যরথম্ দদৌ৤ তম্ এতযা প্রতীযায</span><br/>
<span class='grantha'>শশ্ৱত্ ইন্দ্রঃ ইতি৤ ৥ঋগ্ৱেদে ১৤৩০৤১৬৥</span><br/>
<span class='grantha'>তম্ ইন্দ্রঃ উৱাচ অশ্ৱিনৌ নু স্তুহি অথ ত্ৱা উত্স্রক্ষ্যামঃ ইতি৤ সঃ অশ্ৱিনৌ তুষ্টাৱ অতঃ উত্তরেণ তৃচেন৤ ৥ঋগ্ৱেদে ১৤৩০৤১৭-১৯৥</span><br/>
<span class='grantha'>তম্ অশ্ৱিনৌ ঊচতুঃ উষসম্ নু স্তুহি অথ ত্ৱা উত্স্রক্ষ্যামঃ ইতি৤ সঃ উষসম্ তুষ্টাৱ অতঃ উত্তরেণ তৃচেন৤ ৥ঋগ্ৱেদে ১৤৩০৤২০-২২৥</span><br/>
<span class='grantha'>তস্য হ স্ম ঋচি ঋচি উক্তাযাম্ ৱি পাশঃ মুমুচে কনীযঃ ঐক্ষ্ৱাকস্য উদরম্ ভৱতি৤ উত্তমস্যাম্ এৱ ঋচি উক্তাযাম্ ৱি পাশঃ মুমুচে অগদঃ ঐক্ষ্ৱাকঃ আস৥৭৤১৬৥</span><br/>
<span class='grantha'>তম্ ঋত্ৱিজঃ ঊচুঃ ত্ৱম্ এৱ নঃ অস্য অহ্নঃ সংস্থাম্ অধিগচ্ছ ইতি৤</span><br/>
<span class='grantha'>অথ হ এতম্ শুনঃশেপঃ অঞ্জঃসৱম্ দদর্শ৤ তম্ এতাভিঃ চতসৃভিঃ অভিসুষাৱ</span><br/>
<span class='grantha'>যত্ চিত্ হি ত্ৱম্ গৃহে গৃহে ইতি৤ ৥ঋগ্ৱেদে ১৤২৮৤৫-৮৥</span><br/>
<span class='grantha'>অথ এনম্ দ্রোণকলশম্ অভ্যৱনিনায</span><br/>
<span class='grantha'>উচ্ছিষ্টম্ চম্ৱোঃ ভর</span><br/>
<span class='grantha'>ইতি এতযা ঋচা৤ ৥ঋগ্ৱেদে ১৤২৮৤৯৥</span><br/>
<span class='grantha'>অথ হ অস্মিন্ অন্ৱারব্ধে পূর্ৱাভিঃ চতসৃভিঃ সস্ৱাহাকারাভিঃ জুহৱাম্ চকার৤ ৥ঋগ্ৱেদে ১৤২৮৤১-৪৥</span><br/>
<span class='grantha'>অথ এনম্ অৱভৃথম্ অভ্যৱনিনায</span><br/>
<span class='grantha'>ত্ৱম্ নঃ অগ্নে ৱরুণস্য ৱিদ্ৱান্ ৥ঋগ্ৱেদে ৪৤১৤৪-৫৥</span><br/>
<span class='grantha'>ইতি এতাভ্যাম্৤</span><br/>
<span class='grantha'>অথ এনম্ অতঃ ঊর্ধ্ৱম্ অগ্নিম্ আহৱনীযম্ উপস্থাপযাম্ চকার</span><br/>
<span class='grantha'>শুনঃ চিত্ শেপম্ নিদিতম্ সহস্রাত্ ইতি৤ ৥ঋগ্ৱেদে ৫৤২৤৭৥</span><br/>
<span class='grantha'>অথ হ শুনঃশেপঃ ৱিশ্ৱামিত্রস্য অঙ্কম্ আসসাদ৤ সঃ হ উৱাচ অজীগর্তঃ সৌযৱসিঃ ঋষে পুনঃ মে পুত্রম্ দেহি ইতি৤</span><br/>
<span class='grantha'>ন ইতি হ উৱাচ ৱিশ্ৱামিত্রঃ দেৱাঃ ৱৈ ইমম্ মহ্যম্ অরাসত ইতি৤</span><br/>
<span class='grantha'>সঃ হ দেৱরাতঃ ৱৈশ্ৱামিত্রঃ আস৤ তস্য এতে কাপিলেযবাভ্রৱাঃ৤</span><br/>
<span class='grantha'>সঃ হ উৱাচ অজীগর্তঃ সৌযৱসিঃ</span><br/>
<span class='grantha'>ত্ৱম্ ৱা ইহি৤ ৱিহ্ৱযাৱহৈ ইতি৤</span><br/>
<span class='grantha'>সঃ হ উৱাচ অজীগর্তঃ সৌযৱসিঃ</span><br/>
<span class='grantha'>আঙ্গিরসঃ জন্মনা অসি আজীগর্তিঃ শ্রুতঃ কৱিঃ৤</span><br/>
<span class='grantha'>ঋষে পৈতামহাত্ তন্তোঃ মা অপগাঃ পুনর্ এহি মাম্৥ ইতি৤</span><br/>
<span class='grantha'>সঃ হ উৱাচ শুনঃশেপঃ</span><br/>
<span class='grantha'>অদর্শুঃ ত্ৱা শাসহস্তম্ ন যত্ শূদ্রেষু অলপ্সত৤</span><br/>
<span class='grantha'>গৱাম্ ত্রীণি শতানি ত্ৱম্ অৱৃণীথাঃ মত্ অঙ্গিরঃ৥ ইতি৤</span><br/>
<span class='grantha'>সঃ হ উৱাচ অজীগর্তঃ সৌযৱসিঃ</span><br/>
<span class='grantha'>তত্ ৱৈ মা তাত তপতি পাপম্ কর্ম মযা কৃতম্৤</span><br/>
<span class='grantha'>তত্ অহম্ নিহ্নুৱে তুভ্যম্ প্রতিযন্তু শতা গৱাম্৥ ইতি৤</span><br/>
<span class='grantha'>সঃ হ উৱাচ শুনঃশেপঃ</span><br/>
<span class='grantha'>যঃ সকৃত্ পাপকম্ কুর্যাত্ কুর্যাত্ এনত্ ততঃ অপরম্৤	[এনস্?]</span><br/>
<span class='grantha'>ন অপাগাঃ শৌদ্রাত্ ন্যাযাত্ অসংধেযম্ ত্ৱযা কৃতম্৥ ইতি৤</span><br/>
<span class='grantha'>অসংধেযম্ ইতি হ ৱিশ্ৱামিত্রঃ উপপপাদ৤ সঃ হ উৱাচ ৱিশ্ৱামিত্রঃ</span><br/>
<span class='grantha'>ভীমঃ এৱ সৌযৱসিঃ শাসেন ৱিশিশাসিষুঃ৤</span><br/>
<span class='grantha'>অস্থাত্ মা এতস্য পুত্রঃ ভূঃ মম এৱ উপেহি পুত্রতাম্৥ ইতি৤</span><br/>
<span class='grantha'>সঃ হ উৱাচ শুনঃশেপঃ</span><br/>
<span class='grantha'>সঃ ৱৈ যথা নঃ জ্ঞপযা রাজপুত্র তথা ৱদ৤	[অজ্ঞপযঃ]</span><br/>
<span class='grantha'>যথা এৱ আঙ্গিরসঃ সন্ উপেযাম্ তৱ পুত্রতাম্৥ ইতি৤	[হিঅতুস্: এৱ আঙ্গিরসঃ]</span><br/>
<span class='grantha'>সঃ হ উৱাচ ৱিশ্ৱামিত্রঃ</span><br/>
<span class='grantha'>জ্যেষ্ঠঃ মে ত্ৱম্ পুত্রাণাম্ স্যাঃ তৱ শ্রেষ্ঠা প্রজা স্যাত্৤</span><br/>
<span class='grantha'>উপেযাঃ দৈৱম্ মে দাযম্ তেন ৱৈ ত্ৱা উপমন্ত্রযে৥ ইতি৤</span><br/>
<span class='grantha'>সঃ হ উৱাচ শুনঃশেপঃ</span><br/>
<span class='grantha'>সংজ্ঞানানেষু ৱৈ ব্রূযাত্ সৌহার্দ্যায মে শ্রিযৈ৤	[সংজানানেষু ৱৈ ব্রূযাত্ সঃ সৌহার্দ্যায মে শ্রিযৈ৤]</span><br/>
<span class='grantha'>যথা অহম্ ভরতঋষভ উপেযাম্ তৱ পুত্রতাম্৥ ইতি৤</span><br/>
<span class='grantha'>অথ হ ৱিশ্ৱামিত্রঃ পুত্রান্ আমন্ত্রযাম্ আস</span><br/>
<span class='grantha'>মধুচ্ছন্দাঃ শৃণোতন ঋষভঃ রেণুঃ অষ্টকঃ৤</span><br/>
<span class='grantha'>যে কে চ ভ্রাতরঃ স্থ ন অস্মৈ জ্যেষ্ঠ্যায কল্পধ্ৱম্৥ ইতি৥৭৤১৭৥</span><br/>
<span class='grantha'>তস্য হ ৱিশ্ৱামিত্রস্য একশতম্ পুত্রাঃ আসুঃ৤ পঞ্চাশত্ এৱ জ্যাযাংসঃ মধুচ্ছন্দসঃ পঞ্চাশত্ কনীযাংসঃ৤ তত্ যে জ্যাযাংসঃ ন তে কুশলম্ মেনিরে৤ তান্ অনুৱ্যাজহার অন্তান্ ৱঃ প্রজা ভক্ষীষ্ট ইতি৤ তে এতে অন্ধ্রাঃ পুণ্ড্রাঃ শবরাঃ পুলিন্দাঃ মূতিবাঃ ইতি৤ উদন্ত্যাঃ বহৱঃ ৱৈশ্ৱামিত্রাঃ দস্যূনাম্ ভূযিষ্ঠাঃ৤</span><br/>
<span class='grantha'>সঃ হ উৱাচ মধুচ্ছন্দাঃ পঞ্চাশতা সার্ধম্</span><br/>
<span class='grantha'>যত্ নঃ পিতা সংজানীতে তস্মিন্ তিষ্ঠামহে ৱযম্৤</span><br/>
<span class='grantha'>পুরঃ ত্ৱা সর্ৱে কুর্মহে ত্ৱাম্ অন্ৱঞ্চঃ ৱযম্ স্মসি৥ ইতি৤</span><br/>
<span class='grantha'>অথ হ ৱিশ্ৱামিত্রঃ প্রতীতঃ পুত্রান্ তুষ্টাৱ</span><br/>
<span class='grantha'>তে ৱৈ পুত্রাঃ পশুমন্তঃ ৱীরৱন্তঃ ভৱিষ্যথ৤</span><br/>
<span class='grantha'>যে মানম্ মে অনুগৃহ্ণন্তঃ ৱীরৱন্তম্ অকর্ত মা৥	[২প ইপৃ]</span><br/>
<span class='grantha'>পুরএত্রা ৱীরৱন্তঃ দেৱরাতেন গাথিনাঃ৤</span><br/>
<span class='grantha'>সর্ৱে রাধ্যাঃ স্থ পুত্রাঃ এষ ৱঃ সদ্ৱিৱাচনম্৥	[রাধিযাঃ]</span><br/>
<span class='grantha'>এষঃ ৱঃ কুশিকাঃ ৱীরঃ দেৱরাতঃ তম্ অন্ৱিত৤</span><br/>
<span class='grantha'>যুষ্মান্ চ দাযম্ মে উপেতা ৱিদ্যাম্ যাম্ উ চ ৱিদ্মসি৥	[যুষ্মান্ চ দাযম্ চ উপেতা]</span><br/>
<span class='grantha'>তে সম্যঞ্চঃ ৱৈশ্ৱামিত্রাঃ সর্ৱে সাকম্ সরাতযঃ৤</span><br/>
<span class='grantha'>দেৱরাতায তস্থিরে ধৃত্যৈ শ্রেষ্ঠ্যায গাথিনাঃ৥</span><br/>
<span class='grantha'>অধীযত দেৱরাতঃ রিক্থযোঃ উভযোঃ ঋষিঃ৤</span><br/>
<span class='grantha'>জহ্নূনাম্ চ আধিপত্যে দৈৱে ৱেদে চ গাথিনাম্৥</span><br/>
<span class='grantha'>তত্ এতেত্ পরঋক্শতগাথম্ শৌনঃশেপম্ আখ্যানম্৤ তত্ হোতা রাজ্ঞে অভিষিক্তায আচষ্টে৤ হিরণ্যকশিপৌ আসীনঃ আচষ্টে৤ হিরণ্যকশিপৌ আসীনঃ প্রতিগৃণাতি৤ যশঃ ৱৈ হিরণ্যম্৤ যশসা এৱ এনম্ তত্ সমর্ধযতি৤</span><br/>
<span class='grantha'>ওম্ ইতি ঋচঃ প্রতিগরঃ এৱম্ তথা ইতি গাথাযাঃ৤ ওম্ ইতি ৱৈ দৈৱম্ তথা ইতি মানুষম্৤ দৈৱেন চ এৱ এনম্ তত্ মানুষেণ চ পাপাত্ এনসঃ প্রমুঞ্চতি৤</span><br/>
<span class='grantha'>তস্মাত্ যঃ রাজা ৱিজিতী স্যাত্ অপি অযজমানঃ আখ্যাপযেত এৱ এতত্ শৌনঃশেপম্ আখ্যানম্৤ ন হ অস্মিন্ অল্পম্ চন এনঃ পরিশিষ্যতে৤</span><br/>
<span class='grantha'>সহস্রম্ আখ্যাত্রে দদ্যাত্ শতম্ প্রতিগরিত্রে এতে চ এৱ আসনে৤ শ্ৱেতঃ চ অশ্ৱতরীরথঃ হোতুঃ৤</span><br/>
<span class='grantha'>পুত্রকামাঃ হ অপি আখ্যাপযেরন্ লভন্তে হ পুত্রান্ লভন্তে হ পুত্রান্৥৭৤১৮৥</span><br/>
</body>
</html>
