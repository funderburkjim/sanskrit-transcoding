Shunahshepa story (from Peter Scharf)
ഹരിശ്ചന്ദ്രഃ ഹ വൈധസഃ ഐക്ഷ്വാകഃ രാജാ അപുത്രഃ ആസ। തസ്യ ഹ ശതമ് ജായാഃ ബഭൂവുഃ। താസു പുത്രമ് ന ലേഭേ। തസ്യ ഹ പര്വതനാരദൌ ഗൃഹേ ഊഷതുഃ। സഃ ഹ നാരദമ് പപ്രച്ഛ।
യമ് നു ഇമമ് പുത്രമ് ഇച്ഛന്തി യേ വിജാനന്തി യേ ച ന।
കിമ് സ്വിത് പുത്രേണ വിന്ദതേ തത് മേ ആചക്ഷ്വ നാരദ।൧।
സഃ ഏകയാ പൃഷ്ടഃ ദശഭിഃ പ്രത്യുവാച।
ഋണമ് അസ്മിന് സംനയതി, അമൃതത്വമ് ച ഗച്ഛതി।
പിതാ പുത്രസ്യ ജാതസ്യ പശ്യേത് ചേത് ജീവതഃ മുഖമ്।൧।
യാവന്തഃ പൃഥിവ്യാമ് ഭോഗാഃ യാവന്തഃ ജാതവേദസി।
യാവന്തഃ അപ്സു പ്രാണിനാമ് ഭൂയാന് പുത്രേ പിതുഃ തതഃ।൨।
ശശ്വത് പുത്രേണ പിതരഃ, അത്യായന് ബഹുലമ് തമഃ।
ആത്മാ ഹി ജജ്ഞേ ആത്മനഃ, [സഃ] ഇരാവതീ അതിതാരിണീ।൩।
കിമ് നു മലമ് കിമ് അജിനമ് കിമ് ഉ ശ്മശ്രൂണി കിമ് തപഃ।
പുത്രമ് ബ്രഹ്മാണഃ ഇച്ഛധ്വമ് സഃ വൈ ലോകഃ അവദാവദഃ।൪।
അന്നമ് ഹ പ്രാണഃ ശരണമ് ഹ വാസഃ രൂപമ് ഹിരണ്യമ് പശവഃ വിവാഹാഃ।
സഖാ ഹ ജായാ കൃപണമ് ഹ ദുഹിതാ ജ്യോതിഃ ഹ പുത്രഃ പരമേ വിഓമന്।൫।
പതിഃ ജായാമ് പ്രവിശതി ഗര്ഭഃ ഭൂത്വാ സഃ മാതരമ്।
തസ്യാമ് പുനര് നവഃ ഭൂത്വാ ദശമേ ംആസി ജായതേ।൬।
തത് ജായാ ജായാ ഭവതി യത് അസ്യാമ് ജായതേ പുനര്।
ആഭൂതിഃ ഏഷാ ഭൂതിഃ ഭീജമ് ഏതത് നിധീയതേ।൭।
ദേവാഃ ച ഏതാമ് ഋഷയഃ ച തേജഃ സമഭരന് മഹത്।
ദേവാഃ മനുഷ്യാന് അബ്രുവന് ഏഷാ വഃ ജനനീ പുനര്।൮।
ന അപുത്രസ്യ ലോകഃ അസ്തി ഇതി തത് സര്വേ പശവഃ വിദുഃ।
തസ്മാത് പുത്രഃ മാതരമ് സ്വസാരമ് ച അധിരോഹതി।൯।
ഏഷഃ പന്ഥാഃ ഉരുഗായഃ സുശേവഃ യമ് പുത്രിണഃ ആക്രമന്തേ വിശോകാഃ।
തമ് പശ്യന്തി പശവഃ വയാംസി ച തസ്മാത് തേ മാത്രാ അപി മിഥുനീഭവന്തി।൧൦।
ഇതി ഹ അസ്മൈ ആഖ്യായ
॥ഐതരേയബ്രാഹ്മണേ ൭।൧൩॥
അഥ ഏനമ് ഉവാച വരുണമ് രാജാനമ് ഉപധാവ പുത്രഃ മേ ജായതാമ് തേന ത്വാ യജൈ ഇതി।
തഥാ ഇതി സഃ വരുണമ് രാജാനമ് ഉപസസാര പുത്രഃ മേ ജായതാമ് തേന ത്വാ യജൈ ഇതി।
തഥാ ഇതി।
തസ്യ പുത്രഃ ജജ്ഞേ രോഹിതഃ നാമ।
തമ് ഹ ഉവാച അജനി വൈ തേ പുത്രഃ। യജസ്വ മാ അനേന ഇതി।
സഃ ഹ ഉവാച യദാ വൈ പശുഃ നിര്ദശഃ ഭവതി അഥ സഃ മേധ്യഃ ഭവതി। നിര്ദശഃ നു അസ്തു। അഥ ത്വാ യജൈ ഇതി।
തഥാ ഇതി।
സഃ ഹ നിര്ദശഃ ആസ।
തമ് ഹ ഉവാച നിര്ദശഃ നു അഭൂത്। യജസ്വ മാ അനേന ഇതി।
സഃ ഹ ഉവാച യദാ വൈ പശോഃ ദന്താഃ ജായന്തേ അഥ സഃ മേധ്യഃ ഭവതി ദന്താഃ നു അസ്യ ജായന്താമ് അഥ ത്വാ യജൈ ഇതി।
തഥാ ഇതി।
തസ്യ ഹ ദന്താഃ ജജ്ഞിരേ।
തമ് ഹ ഉവാച അജ്ഞത വൈ അസ്യ ദന്താഃ യജസ്വ മാ അനേന ഇതി।
സഃ ഹ ഉവാച യദാ വൈ പശോഃ ദന്താഃ പദ്യന്തേ അഥ സഃ മേധ്യഃ ഭവതി। ദന്താഃ നു അസ്യ പദ്യന്താമ് അഥ ത്വാ യജൈ ഇതി।
തഥാ ഇതി। തസ്യ ഹ ദന്താഃ പേദിരേ।
തമ് ഹ ഉവാച അപത്സത വൈ അസ്യ ദന്താഃ യജസ്വ മാ അനേന ഇതി।
സഃ ഹ ഉവാച യദാ വൈ പശോഃ ദന്താഃ പുനര് ജായന്തേ അഥ സഃ മേധ്യഃ ഭവതി। ദന്താഃ നു അസ്യ പുനര് ജായന്താമ്। അഥ ത്വാ യജൈ ഇതി।
തഥാ ഇതി।
തസ്യ ഹ ദന്താഃ പുനര് ജജ്ഞിരേ।
തമ് ഹ ഉവാച അജ്ഞത വൈ അസ്യ പുനര് ദന്താഃ। യജസ്വ മാ അനേന ഇതി।
സഃ ഹ ഉവാച യദാ വൈ ക്ഷത്രിയഃ സാംനാഹുകഃ ഭവതി അഥ സഃ മേധ്യഃ ഭവതി। സംനാഹമ് നു പ്രാപ്നോതു। അഥ ത്വാ യജൈ ഇതി।
തഥാ ഇതി।
സഃ ഹ സംനാഹമ് പ്രാപത്।
തമ് ഹ ഉവാച സംനാഹമ് നു പ്രാപ്നോത്। യജസ്വ മാ അനേന ഇതി।
സഃ തഥാ ഇതി ഉക്ത്വാ പുത്രമ് ആമന്ത്രയാമ് ആസ। തത അയമ് വൈ മഹ്യമ് ത്വാമ് അദദാത്। ഹന്ത ത്വയാ അഹമ് ഇമമ് യജൈ ഇതി।
സഃ ഹ ന ഇതി ഉക്ത്വാ ധനുഃ ആദായ അരണ്യമ് ഉപാതസ്ഥൌ। സഃ സംവത്സരമ് അരണ്യേ ചചാര॥൭।൧൪॥
അഥ ഹ ഐക്ഷ്വാകമ് വരുണഃ ജഗ്രാഹ। തസ്യ ഹ ഉദരമ് ജജ്ഞേ। തത് ഉ ഹ രോഹിതഃ ശുശ്രാവ। സഃ അരണ്യാത് ഗ്രാമമ് ഏയായ। തമ് ഇന്ദ്രഃ പുരുഷരൂപേണ പര്യേത്യ ഉവാച
ന അനാശ്രാന്തായ ശ്രീഃ അസ്തി ഇതി രോഹിത ശുശ്രുമ।
പാപഃ നൃഷത് വരഃ ജനഃ ഇന്ദ്രഃ ഇത് ചരതഃ സഖാ॥
ചര ഏവ ഇതി।
ചര ഏവ ഇതി വൈ മാ ബ്രാഹ്മണഃ അവോചത് ഇതി ഹ ദ്വിതീയമ് സംവത്സരമ് അരണ്യേ ചചാര। സഃ അരണ്യാത് ഗ്രാമമ് ഏയായ। തമ് ഇന്ദ്രഃ പുരുഷരൂപേണ പര്യേത്യ ഉവാച
പുഷ്പിണ്യൌ ചരതഃ ജങ്ഘേ ഭൂഷ്ണുഃ ആത്മാ ഫലഗ്രഹിഃ।
ശേരേ അസ്യ സര്വേ പാപ്മാനഃ ശ്രമേണ പ്രപഥേ ഹതാഃ॥
ചര ഏവ ഇതി।
ചര ഏവ ഇതി വൈ മാ ബ്രാഹ്മണഃ അവോചത് ഇതി ഹ തൃതീയമ് സംവത്സരമ് അരണ്യേ ചചാര। സഃ അരണ്യാത് ഗ്രാമമ് ഏയായ। തമ് ഇന്ദ്രഃ പുരുഷരൂപേണ പര്യേത്യ ഉവാച
ആസ്തേ ഭഗഃ ആസീനസ്യ ഊര്ധ്വഃ തിഷ്ഠതി തിഷ്ഠതഃ।
ശേതേ നിപദ്യമാനസ്യ ചരാതി ചരതഃ ഭഗഃ॥
ചര ഏവ ഇതി।
ചര ഏവ ഇതി വൈ മാ ബ്രാഹ്മണഃ അവോചത് ഇതി ഹ ചതുര്ഥമ് സംവത്സരമ് അരണ്യേ ചചാര। സഃ അരണ്യാത് ഗ്രാമമ് ഏയായ। തമ് ഇന്ദ്രഃ പുരുഷരൂപേണ പര്യേത്യ ഉവാച
കലിഃ ശയാനഃ ഭവതി സംജിഹാനസ് തു ദ്വാപരഃ।
ഉത്തിഷ്ഠന് ത്രേതാ ഭവതി കൃതമ് സംപദ്യതേ ചരന്॥
ചര ഏവ ഇതി।
ചര ഏവ ഇതി വൈ മാ ബ്രാഹ്മണഃ അവോചത് ഇതി ഹ പഞ്ചമമ് സംവത്സരമ് അരണ്യേ ചചാര। സഃ അരണ്യാത് ഗ്രാമമ് ഏയായ। തമ് ഇന്ദ്രഃ പുരുഷരൂപേണ പര്യേത്യ ഉവാച
ചരന് വൈ മധു വിന്ദതി ചരന് സ്വാദുമ് ഉദുമ്ബരമ്।
സൂര്യസ്യ പശ്യ ശ്രേമാണമ് യഃ ന തന്ദ്രയതേ ചരന്॥
ചര ഏവ ഇതി।
ചര ഏവ ഇതി വൈ മാ ബ്രാഹ്മണഃ അവോചത് ഇതി ഹ ഷഷ്ഠമ് സംവത്സരമ് അരണ്യേ ചചാര। സഃ അജീഗര്തമ് സൌയവസിമ് ഋഷിമ് അശനയാ പരീതമ് അരണ്യേ ഉപേയായ।
തസ്യ ഹ ത്രയഃ പുത്രാഃ ആസുഃ ശുനഃ പുച്ഛഃ ശുനഃശേപഃ ശുനോലാങ്ഗൂലഃ ഇതി।
തമ് ഹ ഉവാച ഋഷേ അഹമ് തേ ശതമ് ദദാമി। അഹമ് ഏഷാമ് ഏകേന ആത്മാനമ് നിഷ്ക്രീണൈ ഇതി।
സഃ ജ്യേഷ്ഠമ് പുത്രമ് നിഗൃഹ്ണാനഃ ഉവാച ന നു ഇമമ് ഇതി।
ന ഉ ഏവ ഇമമ് ഇതി കനിഷ്ഠമ് മാതാ।
തൌ ഹ മധ്യമേ സംപാദയാമ് ചക്രതുഃ ശുനഃശേപേ।
തസ്യ ഹ ശതമ് ദത്ത്വാ സഃ തമ് ആദായ സഃ അരണ്യാത് ഗ്രാമമ് ഏയായ।
സഃ പിതരമ് ഏത്യ ഉവാച തത ഹന്ത അഹമ് അനേന ആത്മാനമ് നിഷ്ക്രീണൈ ഇതി।
സഃ വരുണമ് രാജാനമ് ഉപസസാര। അനേന ത്വാ യജൈ ഇതി।
തഥാ ഇതി। ഭൂയാന് വൈ ബ്രാഹ്മണഃ ക്ഷത്രിയാത് ഇതി വരുണഃ ഉവാച।
തസ്മൈ ഏതമ് രാജസൂയമ് യജ്ഞക്രതുമ് പ്രോവാച। തമ് ഏതമ് അഭിഷേചനീയേ പുരുഷമ് പശുമ് ആലേഭേ॥൭।൧൫॥
തസ്യ ഹ വിശ്വാമിത്രഃ ഹോതാ ആസീത് ജമദഗ്നിഃ അധ്വരുഃ വസിഷ്ഠഃ ബ്രഹ്മാ അയാസ്യഃ ഉദ്ഗാതാ। തസ്മൈ ഉപാകൃതായ നിയോക്താരമ് ന വിവിദുഃ।
സഃ ഹ ഉവാച അജീഗര്തഃ സൌയവസിഃ മഹ്യമ് അപരമ് ശതമ് ദത്ത അഹമ് ഏനമ് നിയോക്ഷ്യാമി ഇതി।
തസ്മൈ അപരമ് ശതമ് ദദുഃ തമ് സഃ നിനിയോജ।
തസ്മൈ ഉപാകൃതായ നിയുക്തായ ആപ്രീതായ പര്യഗ്നികൃതായ വിശസിതാരമ് ന വിവിദുഃ।
സഃ ഹ ഉവാച അജീഗര്തഃ സൌയവസിഃ മഹ്യമ് അപരമ് ശതമ് ദത്ത അഹമ് ഏനമ് വിശസിഷ്യാമി ഇതി।
തസ്മൈ അപരമ് ശതമ് ദദുഃ। സഃ അസിമ് നിശാനഃ ഐയായ।
അഥ ഹ ശുനഃശേപഃ ഈക്ഷാമ് ചക്രേ അമാനുഷമ് ഇവ വൈ മാ വിശസിഷ്യന്തി ഹന്ത അഹമ് ദേവതാഃ ഉപധാവാമി ഇതി। സഃ പ്രജപതിമ് ഏവ പ്രഥമമ് ദേവതാനാമ് ഉപസസാര
കസ്യ നൂനമ് കതമസ്യ അമൃതാനാമ് ॥ഋഗ്വേദേ ൧।൨൪।൧॥
ഇതി ഏതയാ ഋചാ।
തമ് പ്രജാപതിഃ ഉവാച അഗ്നിഃ വൈ ദേവനാമ് നേദിഷ്ഠഃ തമ് ഏവ ഉപധാവ ഇതി। സഃ അഗ്നിമ് ഉപസസാര
അഗ്നേഃ വയമ് പ്രഥമസ്യ അമൃതാനാമ് ॥ഋഗ്വേദേ ൧।൨൪।൨॥
ഇതി ഏതയാ ഋചാ।
തമ് അഗ്നിഃ ഉവാച സവിതാ വൈ പ്രസവാനാമ് ഈശേ തമ് ഏവ ഉപധാവ ഇതി। സഃ സവിതാരമ് ഉപസസാര
അഭി ത്വാ ദേവ സവിതര് ॥ഋഗ്വേദേ ൧।൨൪।൩-൫॥
ഇതി ഏതേന തൃചേന।
തമ് സവിതാ ഉവാച വരുണായ വൈ രാജ്ഞേ നിയിക്തഃ അസി തമ് ഏവ ഉപധാവ ഇതി। സഃ വരുണമ് രാജാനമ് ഉപസസാര അതഃ ഉത്തരാഭിഃ ഏകത്രിംശതാ। ॥ഋഗ്വേദേ ൧।൨൪।൬-൧൫॥൧।൨൫।൧-൨൧॥
തമ് വരുണഃ ഉവാച അഗ്നിഃ വൈ ദേവാനാമ് മുഖമ് സുഹൃദയതമഃ। തമ് നു സ്തുഹി അഥ ത്വാ ഉത്സ്രക്ഷ്യാമഃ ഇതി। സഃ അഗ്നിമ് തുഷ്ടാവ അതഃ ഉത്തരാഭിഃ ദ്വാവിംശത്യാ। ॥ഋഗ്വേദേ ൧।൨൬।൧-൧൦॥൧।൨൭।൧-൧൨॥
തമ് അഗ്നിഃ ഉവാച വിശ്വാന് നു ദേവാന് സ്തുഹി അഥ ത്വാ ഉത്സ്രക്ഷ്യാമഃ ഇതി। സഃ വിശ്വാന് ദേവാന് തുഷ്ടാവ
നമഃ മഹദ്ഭ്യഃ നമഃ അര്ഭുകേഭ്യഃ ॥ഋഗ്വേദേ ൧।൨൭।൧൩॥
ഇതി ഏതയാ ഋചാ।
തമ് വിശ്വേ ദേവാഃ ഊചുഃ ഇന്ദ്രഃ വൈ ദേവനാമ് ഓജിഷ്ഠഃ ബലിഷ്ഠഃ സഹിഷ്ഠഃ സത്തമഃ പാരയിഷ്ണുതമഃ। തമ് നു സ്തുഹി അഥ ത്വാ ഉത്സ്രക്ഷ്യാമഃ ഇതി। സഃ ഇന്ദ്രമ് തുഷ്ടാവ
യത് ചിത് ഹി സത്യ സോമപാ ॥ഋഗ്വേദേ ൧।൨൯।൧-൭॥
ഇതി ച ഏതേന സൂക്തേന ഉത്തരസ്യ ച പഞ്ചദശഭിഃ। ॥ഋഗ്വേദേ ൧।൩൦।൧-൧൫॥
തസ്മൈ ഇന്ദ്രഃ സ്തൂയമാനഃ പ്രീതഃ മനസാ ഹിരണ്യരഥമ് ദദൌ। തമ് ഏതയാ പ്രതീയായ
ശശ്വത് ഇന്ദ്രഃ ഇതി। ॥ഋഗ്വേദേ ൧।൩൦।൧൬॥
തമ് ഇന്ദ്രഃ ഉവാച അശ്വിനൌ നു സ്തുഹി അഥ ത്വാ ഉത്സ്രക്ഷ്യാമഃ ഇതി। സഃ അശ്വിനൌ തുഷ്ടാവ അതഃ ഉത്തരേണ തൃചേന। ॥ഋഗ്വേദേ ൧।൩൦।൧൭-൧൯॥
തമ് അശ്വിനൌ ഊചതുഃ ഉഷസമ് നു സ്തുഹി അഥ ത്വാ ഉത്സ്രക്ഷ്യാമഃ ഇതി। സഃ ഉഷസമ് തുഷ്ടാവ അതഃ ഉത്തരേണ തൃചേന। ॥ഋഗ്വേദേ ൧।൩൦।൨൦-൨൨॥
തസ്യ ഹ സ്മ ഋചി ഋചി ഉക്തായാമ് വി പാശഃ മുമുചേ കനീയഃ ഐക്ഷ്വാകസ്യ ഉദരമ് ഭവതി। ഉത്തമസ്യാമ് ഏവ ഋചി ഉക്തായാമ് വി പാശഃ മുമുചേ അഗദഃ ഐക്ഷ്വാകഃ ആസ॥൭।൧൬॥
തമ് ഋത്വിജഃ ഊചുഃ ത്വമ് ഏവ നഃ അസ്യ അഹ്നഃ സംസ്ഥാമ് അധിഗച്ഛ ഇതി।
അഥ ഹ ഏതമ് ശുനഃശേപഃ അഞ്ജഃസവമ് ദദര്ശ। തമ് ഏതാഭിഃ ചതസൃഭിഃ അഭിസുഷാവ
യത് ചിത് ഹി ത്വമ് ഗൃഹേ ഗൃഹേ ഇതി। ॥ഋഗ്വേദേ ൧।൨൮।൫-൮॥
അഥ ഏനമ് ദ്രോണകലശമ് അഭ്യവനിനായ
ഉച്ഛിഷ്ടമ് ചമ്വോഃ ഭര
ഇതി ഏതയാ ഋചാ। ॥ഋഗ്വേദേ ൧।൨൮।൯॥
അഥ ഹ അസ്മിന് അന്വാരബ്ധേ പൂര്വാഭിഃ ചതസൃഭിഃ സസ്വാഹാകാരാഭിഃ ജുഹവാമ് ചകാര। ॥ഋഗ്വേദേ ൧।൨൮।൧-൪॥
അഥ ഏനമ് അവഭൃഥമ് അഭ്യവനിനായ
ത്വമ് നഃ അഗ്നേ വരുണസ്യ വിദ്വാന് ॥ഋഗ്വേദേ ൪।൧।൪-൫॥
ഇതി ഏതാഭ്യാമ്।
അഥ ഏനമ് അതഃ ഊര്ധ്വമ് അഗ്നിമ് ആഹവനീയമ് ഉപസ്ഥാപയാമ് ചകാര
ശുനഃ ചിത് ശേപമ് നിദിതമ് സഹസ്രാത് ഇതി। ॥ഋഗ്വേദേ ൫।൨।൭॥
അഥ ഹ ശുനഃശേപഃ വിശ്വാമിത്രസ്യ അങ്കമ് ആസസാദ। സഃ ഹ ഉവാച അജീഗര്തഃ സൌയവസിഃ ഋഷേ പുനഃ മേ പുത്രമ് ദേഹി ഇതി।
ന ഇതി ഹ ഉവാച വിശ്വാമിത്രഃ ദേവാഃ വൈ ഇമമ് മഹ്യമ് അരാസത ഇതി।
സഃ ഹ ദേവരാതഃ വൈശ്വാമിത്രഃ ആസ। തസ്യ ഏതേ കാപിലേയബാഭ്രവാഃ।
സഃ ഹ ഉവാച അജീഗര്തഃ സൌയവസിഃ
ത്വമ് വാ ഇഹി। വിഹ്വയാവഹൈ ഇതി।
സഃ ഹ ഉവാച അജീഗര്തഃ സൌയവസിഃ
ആങ്ഗിരസഃ ജന്മനാ അസി ആജീഗര്തിഃ ശ്രുതഃ കവിഃ।
ഋഷേ പൈതാമഹാത് തന്തോഃ മാ അപഗാഃ പുനര് ഏഹി മാമ്॥ ഇതി।
സഃ ഹ ഉവാച ശുനഃശേപഃ
അദര്ശുഃ ത്വാ ശാസഹസ്തമ് ന യത് ശൂദ്രേഷു അലപ്സത।
ഗവാമ് ത്രീണി ശതാനി ത്വമ് അവൃണീഥാഃ മത് അങ്ഗിരഃ॥ ഇതി।
സഃ ഹ ഉവാച അജീഗര്തഃ സൌയവസിഃ
തത് വൈ മാ താത തപതി പാപമ് കര്മ മയാ കൃതമ്।
തത് അഹമ് നിഹ്നുവേ തുഭ്യമ് പ്രതിയന്തു ശതാ ഗവാമ്॥ ഇതി।
സഃ ഹ ഉവാച ശുനഃശേപഃ
യഃ സകൃത് പാപകമ് കുര്യാത് കുര്യാത് ഏനത് തതഃ അപരമ്।	[ഏനസ്?]
ന അപാഗാഃ ശൌദ്രാത് ന്യായാത് അസംധേയമ് ത്വയാ കൃതമ്॥ ഇതി।
അസംധേയമ് ഇതി ഹ വിശ്വാമിത്രഃ ഉപപപാദ। സഃ ഹ ഉവാച വിശ്വാമിത്രഃ
ഭീമഃ ഏവ സൌയവസിഃ ശാസേന വിശിശാസിഷുഃ।
അസ്ഥാത് മാ ഏതസ്യ പുത്രഃ ഭൂഃ മമ ഏവ ഉപേഹി പുത്രതാമ്॥ ഇതി।
സഃ ഹ ഉവാച ശുനഃശേപഃ
സഃ വൈ യഥാ നഃ ജ്ഞപയാ രാജപുത്ര തഥാ വദ।	[അജ്ഞപയഃ]
യഥാ ഏവ ആങ്ഗിരസഃ സന് ഉപേയാമ് തവ പുത്രതാമ്॥ ഇതി।	[ഹിഅതുസ്: ഏവ ആങ്ഗിരസഃ]
സഃ ഹ ഉവാച വിശ്വാമിത്രഃ
ജ്യേഷ്ഠഃ മേ ത്വമ് പുത്രാണാമ് സ്യാഃ തവ ശ്രേഷ്ഠാ പ്രജാ സ്യാത്।
ഉപേയാഃ ദൈവമ് മേ ദായമ് തേന വൈ ത്വാ ഉപമന്ത്രയേ॥ ഇതി।
സഃ ഹ ഉവാച ശുനഃശേപഃ
സംജ്ഞാനാനേഷു വൈ ബ്രൂയാത് സൌഹാര്ദ്യായ മേ ശ്രിയൈ।	[സംജാനാനേഷു വൈ ബ്രൂയാത് സഃ സൌഹാര്ദ്യായ മേ ശ്രിയൈ।]
യഥാ അഹമ് ഭരതഋഷഭ ഉപേയാമ് തവ പുത്രതാമ്॥ ഇതി।
അഥ ഹ വിശ്വാമിത്രഃ പുത്രാന് ആമന്ത്രയാമ് ആസ
മധുച്ഛന്ദാഃ ശൃണോതന ഋഷഭഃ രേണുഃ അഷ്ടകഃ।
യേ കേ ച ഭ്രാതരഃ സ്ഥ ന അസ്മൈ ജ്യേഷ്ഠ്യായ കല്പധ്വമ്॥ ഇതി॥൭।൧൭॥
തസ്യ ഹ വിശ്വാമിത്രസ്യ ഏകശതമ് പുത്രാഃ ആസുഃ। പഞ്ചാശത് ഏവ ജ്യായാംസഃ മധുച്ഛന്ദസഃ പഞ്ചാശത് കനീയാംസഃ। തത് യേ ജ്യായാംസഃ ന തേ കുശലമ് മേനിരേ। താന് അനുവ്യാജഹാര അന്താന് വഃ പ്രജാ ഭക്ഷീഷ്ട ഇതി। തേ ഏതേ അന്ധ്രാഃ പുണ്ഡ്രാഃ ശബരാഃ പുലിന്ദാഃ മൂതിബാഃ ഇതി। ഉദന്ത്യാഃ ബഹവഃ വൈശ്വാമിത്രാഃ ദസ്യൂനാമ് ഭൂയിഷ്ഠാഃ।
സഃ ഹ ഉവാച മധുച്ഛന്ദാഃ പഞ്ചാശതാ സാര്ധമ്
യത് നഃ പിതാ സംജാനീതേ തസ്മിന് തിഷ്ഠാമഹേ വയമ്।
പുരഃ ത്വാ സര്വേ കുര്മഹേ ത്വാമ് അന്വഞ്ചഃ വയമ് സ്മസി॥ ഇതി।
അഥ ഹ വിശ്വാമിത്രഃ പ്രതീതഃ പുത്രാന് തുഷ്ടാവ
തേ വൈ പുത്രാഃ പശുമന്തഃ വീരവന്തഃ ഭവിഷ്യഥ।
യേ മാനമ് മേ അനുഗൃഹ്ണന്തഃ വീരവന്തമ് അകര്ത മാ॥	[൨പ ഇപൃ]
പുരഏത്രാ വീരവന്തഃ ദേവരാതേന ഗാഥിനാഃ।
സര്വേ രാധ്യാഃ സ്ഥ പുത്രാഃ ഏഷ വഃ സദ്വിവാചനമ്॥	[രാധിയാഃ]
ഏഷഃ വഃ കുശികാഃ വീരഃ ദേവരാതഃ തമ് അന്വിത।
യുഷ്മാന് ച ദായമ് മേ ഉപേതാ വിദ്യാമ് യാമ് ഉ ച വിദ്മസി॥	[യുഷ്മാന് ച ദായമ് ച ഉപേതാ]
തേ സമ്യഞ്ചഃ വൈശ്വാമിത്രാഃ സര്വേ സാകമ് സരാതയഃ।
ദേവരാതായ തസ്ഥിരേ ധൃത്യൈ ശ്രേഷ്ഠ്യായ ഗാഥിനാഃ॥
അധീയത ദേവരാതഃ രിക്ഥയോഃ ഉഭയോഃ ഋഷിഃ।
ജഹ്നൂനാമ് ച ആധിപത്യേ ദൈവേ വേദേ ച ഗാഥിനാമ്॥
തത് ഏതേത് പരഋക്ശതഗാഥമ് ശൌനഃശേപമ് ആഖ്യാനമ്। തത് ഹോതാ രാജ്ഞേ അഭിഷിക്തായ ആചഷ്ടേ। ഹിരണ്യകശിപൌ ആസീനഃ ആചഷ്ടേ। ഹിരണ്യകശിപൌ ആസീനഃ പ്രതിഗൃണാതി। യശഃ വൈ ഹിരണ്യമ്। യശസാ ഏവ ഏനമ് തത് സമര്ധയതി।
ഓമ് ഇതി ഋചഃ പ്രതിഗരഃ ഏവമ് തഥാ ഇതി ഗാഥായാഃ। ഓമ് ഇതി വൈ ദൈവമ് തഥാ ഇതി മാനുഷമ്। ദൈവേന ച ഏവ ഏനമ് തത് മാനുഷേണ ച പാപാത് ഏനസഃ പ്രമുഞ്ചതി।
തസ്മാത് യഃ രാജാ വിജിതീ സ്യാത് അപി അയജമാനഃ ആഖ്യാപയേത ഏവ ഏതത് ശൌനഃശേപമ് ആഖ്യാനമ്। ന ഹ അസ്മിന് അല്പമ് ചന ഏനഃ പരിശിഷ്യതേ।
സഹസ്രമ് ആഖ്യാത്രേ ദദ്യാത് ശതമ് പ്രതിഗരിത്രേ ഏതേ ച ഏവ ആസനേ। ശ്വേതഃ ച അശ്വതരീരഥഃ ഹോതുഃ।
പുത്രകാമാഃ ഹ അപി ആഖ്യാപയേരന് ലഭന്തേ ഹ പുത്രാന് ലഭന്തേ ഹ പുത്രാന്॥൭।൧൮॥
