Gurustotra from <a href="https://sanskritdocuments.org/doc_z_misc_navagraha/gurustotram.html?lang=iast">Sanskrit Documents</a>
॥ gurustotram ॥

atha gurustotram ।

bṛhaspatiḥ surācāryo dayāvān śubhalakṣaṇaḥ ।
lokatrayaguruḥ śrīmānsarvajñaḥ sarvakovidaḥ ॥ 1॥

sarveśaḥ sarvadā'bhīṣṭaḥ sarvajitsarvapūjitaḥ ।
akrodhano muniśreṣṭho nītikartā guruḥ pitā ॥ 2॥

viśvātmā viśvakartā ca viśvayonirayonijaḥ ।
bhūrbhuvaḥsuvaroṃ caiva bhartā caiva mahābalaḥ ॥ 3॥

pañcaviṃśatināmāni puṇyāni niyatātmanā ।
vasatā nandabhavane viṣṇunā kīrtitāni vai ॥ 4॥

yaḥ paṭhet prātarutthāya prayataḥ susamāhitaḥ ।
viparīto'pi bhagavānprīto bhavati vai guruḥ ॥ 5॥

yaśchṛṇoti gurustotraṃ ciraṃ jīvenna saṃśayaḥ ।
bṛhaspatikṛtā pīḍā na kadācidbhaviṣyati ॥ 6॥

 iti gurustotraṃ sampūrṇam ।

